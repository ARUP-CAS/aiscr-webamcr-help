[
  {
    "objectID": "index.html",
    "href": "index.html",
    "title": "Nápověda a dokumentace AMČR",
    "section": "",
    "text": "Úvod\nInformační systém Archeologická mapa České republiky (AMČR) integruje dvě základní oblasti správy archeologického dědictví ČR. Na jedné straně jde o oborový agendový systém, který má zajistit průběžnou administrativní evidenci připravovaných i probíhajících terénních výzkumů a umožnit tak efektivní kontrolu jejich kvality a následného zpracování do podoby nálezové zprávy. Na druhé straně jde o budování souhrnného přehledu archeologického dědictví ČR, tedy o vytvoření národní databáze archeologického kulturního dědictví. Oba úkoly spolu v mnoha ohledech souvisejí, a jejich spojení proto je pro uživatele výhodné: vzniká jím jednotný systém evidence klíčových informací využitelných v celé šíři archeologické terénní, památkové a v některých ohledech i muzejní práce. AMČR je součástí velké výzkumné infrastruktury Archeologický informační systém České Republiky (AIS CR).\nAMČR slučuje některé dosud nespojité datové báze a operace související s jejich plněním a správou. Jde o:\nCílem zavedení systému AMČR je zvýšení efektivity v oblasti shromažďování a šíření odborných informací, což je jedním z důležitých předpokladů dalšího rozvoje oboru, a to jak v ohledu teoretického výzkumu, tak památkové péče i komunikace se širší veřejností. Základním způsobem, jak tohoto cíle má být dosaženo, je vytvoření autoritních seznamů archeologických projektů, terénních akcí, dokumentů a dalších jednotek informačního systému. Evidence těchto jednotek pomocí jednotných a persistentních identifikátorů umožňuje spolehlivě identifikovat každý z prvků archeologického fondu a vytvářet mezi prvky účelné vazby (např. nález k akci, akce k dokumentu apod.)."
  },
  {
    "objectID": "index.html#kontakty",
    "href": "index.html#kontakty",
    "title": "Nápověda a dokumentace AMČR",
    "section": "Kontakty",
    "text": "Kontakty\nSpráva uživatelů a podpora pro oblast Čech:\n\nArcheologický ústav AV ČR, Praha, v.v.i.\nhttps://www.arup.cas.cz/\namcr@arup.cas.cz\n\nSpráva uživatelů a podpora pro oblast Moravy a Slezska (vč. Kraje Vysočina):\n\nArcheologický ústav AV ČR, Brno, v.v.i.\nhttps://www.arub.cz/\namcr@arub.cz\n\n\n\n\n\n\n\nJak upravovat\n\n\n\n\n\nPro úpravy stačí kliknout na Edit this page v pravo pod navigací. Odkaz vede do GitHub repozitáře přímo na daný dokument, který lze rovnou upravovat (mám-li dostatečná práva). Při commitu se spustí akce, která celou stránku aktalizuje a nasadí (při větším množství úprav je tedy rozumné upravovat lokálně a push používat jen při ukončení práce, je to sice cizí výpočetní síla a nic nás nestojí, ale nemusí běžet zbytečně).\nNávod ke Quarto je zde: https://quarto.org/.\nJednotlivé dokumenty jsou formátovány pomocí markdownu:\n\n# Nadpis 1. úrovně.\n## Nadpis 2. úrovně atd.\n*Text* kurzívou.\n**Text** tučně.\n[Text odkazu](url) vytvoří link.\nObrázek se vkládá obdobně: ![Popisek obrázku](cesta fig/…).\nDvě mezery na konci řádku vytvoří nový odstavec, pro čitelnost je lepší vynechat celý řádek.\n\n\n\n\n\n\n\n\n\n\nTabulky\n\n\n\n\n\nTabulky lze vkládat ručně jako text formátovaný v Markdownu, viz https://quarto.org/docs/authoring/tables.html. Druhou variantou je pak stavět tabulky automatizovaně z CSV souborů. CSV v UTF8 oddělené čárkami, s textovými buňkami ohraničenými dvojitými uvozovkami (“) vkládejte do složky ./tabs/.\nTabulku lze pak vložit tímhle kódem:\n```{r}\n#| label: tbl-role              # popisek pro křížové odkazy\n#| tbl-cap: \"Uživatelské role.\" # popisek tabulky zobrazený v textu\n\nread.csv(\"tabs/table.csv\") |&gt;   #  \"table\" nahradit za skutečný název tabulky\n  knitr::kable()\n```"
  },
  {
    "objectID": "historie.html#vznik-systému-a-jeho-autoři",
    "href": "historie.html#vznik-systému-a-jeho-autoři",
    "title": "1  Historie AMČR",
    "section": "Vznik systému a jeho autoři",
    "text": "Vznik systému a jeho autoři\nStruktura a funkcionality systému byly navrženy v rámci grantového projektu Archeologická mapa ČR. Systém pro sběr, správu a prezentaci dat (MK ČR – program NAKI, DF12P01OVV003, 2012-2015) autorským týmem Archeologického ústavu AV ČR, Praha, v. v. i. (Martin Kuna, David Novák, Jan Hasil, Dana Křivánková).\nTechnické řešení systému AMČR provedla podle návrhu ARÚP firma SmartGIS, s.r.o.. V současné době systém spravuje Huld s. r. o. (dříve Space Systems Czech, s.r.o.)\nAMČR je součástí Archeologického informačního systému ČR zapsaného od roku 2016 do Cestovní mapy velkých výzkumných infrastruktur ČR, který budování infrastruktury v rámci stejnojmenného výzkumného projektu podporuje. Doplňkovou podporu získává infrastruktura i v rámci programu Strategie AV21 Akademie věd ČR a dalších projektů."
  },
  {
    "objectID": "historie.html#dosavadní-vývoj-infrastruktury",
    "href": "historie.html#dosavadní-vývoj-infrastruktury",
    "title": "1  Historie AMČR",
    "section": "Dosavadní vývoj infrastruktury",
    "text": "Dosavadní vývoj infrastruktury\nSystém AMČR představuje klíčovou část archeologické výzkumné infrastruktury v ČR. Její vznik a rozvoj lze popsat jako tři etapy postupné tvorby a integrace datových bází, z nichž třetí etapa byla zahájena v roce 2016. Dané etapy lze stručně charakterizovat takto:\n\n1990–2011: Vznik a samostatné budování základních evidenčních databází, tj. Archeologické databáze Čech (od r. 1990), Digitálního archivu ARÚP (od r. 2002), Internetové databáze archeologických výzkumů (od r. 2008) a Digitálního archivu a evidence archeologických výzkumů na Moravě a ve Slezsku, od r. 2009).\n2012–2015: Integrace základních informačních zdrojů do komplexního systému Archeologická mapa ČR sjednocujícího oborový agendový systém s národní databází archeologického dědictví.\n2016–2019: Vytváření Archeologického informačního systému ČR (v rámci projektu MŠMT) s cílem:\n\nimplementovat informační systém na území Moravy a Slezska a\nintegrovat další databázové systémy a webové portály k využití odbornou i širší veřejností."
  },
  {
    "objectID": "historie.html#zdroje-financování",
    "href": "historie.html#zdroje-financování",
    "title": "1  Historie AMČR",
    "section": "Zdroje financování",
    "text": "Zdroje financování\nVývoj archeologické infrastruktury byl dosud financován částečně z institucionálních zdrojů Archeologických ústavů AV ČR, z účelových prostředků přidělených na rozvoj informačních systémů, ale i z dalších projektů zaměřených na výzkum v oblasti sídelní a krajinné archeologie. Z účelové podpory lze zmínit následující grantové projekty:\n\nRiziko archeologického výzkumu\nGA AV ČR, IBS8002001, 2000-2003.\nV projektu byla zahájena revize prostorových údajů Archeologické databáze Čech a rozpracovány obecné principy tvorby a správy prostorových dat.\nArcheologický ústav AV ČR, Praha, v. v. i., odpovědný řešitel: M. Kuna.\nSídelní prostor pravěkých Čech\nGA ČR, GV404/97/K024, 1997-2002.\nV rámci projektu byl mimo jiné zahájen systematický letecký průzkum Čech, který přinesl velké množství údajů o nových archeologických lokalitách.\nArcheologický ústav AV ČR, Praha, v. v. i., odpovědný řešitel: M. Gojda.\nDigitální archiv české archeologie\nAV ČR, 1ET200020405, 2004-2008.\nZ projektu byl částečně hrazen vznik repozitáře terénní dokumentace a metadatový popis dokumentů při digitalizaci archivu po povodni v r. 2002.\nArcheologický ústav AV ČR, Praha, v. v. i., odpovědný řešitel: M. Kuna.\nArcheologická mapa ČR. Systém pro sběr, správu a prezentaci dat (AMČR).\nMK ČR – program NAKI, DF12P01OVV003, 2012-2015.\nV rámci projektu proběhla obsahová a věcná revize existujících dat a byl vytvořen softwarový nástroj (desktopový klient) pro správu dat a licence pro použití na území Čech.\nArcheologický ústav AV ČR, Praha, v. v. i., odpovědný řešitel: M. Kuna.\nARIADNE Advanced Research Infrastructure for Archaeological Dataset Networking in Europe\nEuropean Commission - program FP7, FP7-INFRASTRUCTURES-2012-1-313193, 2013-2017.\nProjekt byl zaměřen na integraci archeologických digitálních dat do jednotného evropského katalogu a byl z něj financován vývoj aplikace Digitální archiv AMČR.\nPIN, odpovědný řešitel: F. Niccolucci.\nInformační systém archeologických pramenů Prahy (IIS_APP)\nMK ČR – program NAKI, DF13P01OVV014, 2013-2017.\nCílem projektu bylo vytvořit interaktivní informační systém archeologických pramenů Prahy (IIS_APP) v prostředí GIS a současně digitalizovat a do systému AMČR integrovat Mapu archeologických dokumentačních bodů L. Hrdličky.\nArcheologický ústav AV ČR, Praha, v. v. i., odpovědný řešitel: I. Boháčová.\nStrategie AV21\nAV ČR, 2015-2018.\nS podporou z tohoto programu bylo možné získat licenci aplikace AMČR pro území Moravy a Slezska a změnu licence AMČR do režimu open-source. Dochází též k podpoře tvorby nových datových bloků.\nArcheologický ústav AV ČR, Praha, v. v. i., odpovědný řešitel: M. Kuna, D. Novák.\nArcheologický informační systém ČR (AIS CR)\nMŠMT ČR – program Velké infrastruktury, LM2015080, 2016-2019.\nHlavním cílem projektu je vyrovnat rozdíl mezi zpracování dat v Čechách a na Moravě/Slezsku (zpracování fondů ARÚB) a navázat systém na další informační zdroje.\nArcheologický ústav AV ČR, Brno, v. v. i., odpovědný řešitel: O. Lečbychová.\nINDIHU – vývoj nástrojů a infrastruktury pro digital humanities\nMK ČR - program NAKI II, DG16P02B039, 2016-2020.\nCílem projektu je vytvořit potřebné nástroje a infrastrukturu pro vědeckou práci v humanitních oborech (například historie, literatura, filozofie apod.), jejímž základem nebudou dle stávajících zvyklostí analogové dokumenty, nýbrž zdroje dostupné v elektronické podobě.\nKnihovna AV ČR, v. v. i., odpovědný řešitel: M. Lhoták.\nArcheologický informační systém – druhá generace (AIS-2)\nMŠMT ČR - OP VVV, CZ.02.1.01/0.0/0.0/16_013/0001439, 2017-2022.\nCílem projektu AIS-2 je rozvoj infrastruktury AIS CR. O další rozvoj infrastruktury usiluje třemi způsoby: (i) modernizací HW a SW vybavení infrastruktury, (ii) rozšířením a zkvalitněním datového obsahu a (iii) vytyčením cest jejího vědeckého využití a budoucího rozvoje.\nArcheologický ústav AV ČR, Praha, v. v. i., odpovědný řešitel: M. Kuna.\nArcheologie z nebe. Analýza a prezentace fondů dálkového průzkumu na Moravě a ve Slezsku (NEBE).\nMK ČR - program NAKI II, DG18P02OVV058, 2018 - 2022.\nProjekt je primárně zaměřen na evidenci a zpracování dat získaných v dosavadní historii letecko-archeologického průzkumu na území Moravy a Slezska.\nÚstav archeologické památkové péče Brno, v. v. i., odpovědný řešitel: J. Bíšková.\nARIADNEplus Advanced Research Infrastructure for Archaeological Data Networking in Europe - plus\nEuropean Commission - program Horizon 2020, H2020-INFRAIA-2018-1-823914, 2018-2022.\nNavazuje na předchozí projekt ARIADNE a dále rozvíjí integrační aktivity spojené s webovou publikací dat.\nPIN, odpovědný řešitel: F. Niccolucci."
  },
  {
    "objectID": "pojmy.html#projekty",
    "href": "pojmy.html#projekty",
    "title": "2  Základní pojmy",
    "section": "Projekty",
    "text": "Projekty\nEvidenční jednotky terénní činnosti badatelského nebo záchranného rázu evidované již ve fázi přípravy nazýváme projekty. Pro vymezení projektu je rozhodující podnět k výzkumu a provádějící subjekt (oprávněná organizace), lokalizace a příp. projektová dokumentace. Na projekt zpravidla navazuje jedna či (méně často) více terénních akcí.\nRozlišujeme tři typy projektů:\n\nbadatelské;\nzáchranné;\nprůzkum."
  },
  {
    "objectID": "pojmy.html#akce",
    "href": "pojmy.html#akce",
    "title": "2  Základní pojmy",
    "section": "Akce",
    "text": "Akce\nArcheologická akce je jakákoli logická, tj. prostorově a dobou provedení ucelená a konkrétní osobou/organizací provedená část terénní archeologické činnosti, sloužící jako jednotka evidence. V zásadě může jít o terénní činnost libovolného časového a prostorového rozsahu; u velkých terénních výzkumů (např. výzkumů na liniových stavbách) je ovšem doporučováno evidovat terénní práce jako několik akcí, a to podle území katastrů. Důvodem je přehlednost dat a jejich snazší vyhledávání podle jména katastru, což je jedno z nejčastějších vyhledávacích kritérií.\nAkce je zpravidla pokračováním archeologického projektu; v takovém případě hovoříme o projektové akci. V rámci projektu může proběhnout i několik (projektových) akcí, které se liší prostorovým vymezením, ale teoreticky třeba i sezónou výzkumu.\nExistují i případy akcí, které nesouvisejí s předem evidovaným projektem. Stává se to zejména při retrospektivním zpracování starších archeologických výzkumů, u neplánovaných výzkumů (např. při náhodných nálezech) nebo při aplikaci některých nedestruktivních terénních metod. U těchto typů akcí není jejich předběžná a/nebo zpětná evidence jako projektů možná nebo účelná. Dané akce proto evidujeme samostatně a hovoříme o samostatných akcích."
  },
  {
    "objectID": "pojmy.html#lokality",
    "href": "pojmy.html#lokality",
    "title": "2  Základní pojmy",
    "section": "Lokality",
    "text": "Lokality\nSpecifickým případem terénního výzkumu je vizuální povrchový a letecký průzkum, při kterém bývají evidovány archeologické útvary, ale bez získání movitých nálezů. Při tomto typu terénní práce jsou zpravidla evidovány logické celky odpovídající určitému krajinnému prvku s potenciálním archeologickým významem (např. jeskyně, výšinná poloha) a/nebo specifickému, na povrchu viditelnému archeologickému projevu (příznaky na letecké fotografii, prostor vymezený valy apod.). Takovým celkům (dokumentačním jednotkám) říkáme lokality.\nSmyslem zavedení kategorie lokality je:\n\nzařadit do evidence prostorové celky známé z různých druhů vizuálního průzkumu, ale dosud řádně nezkoumané a mezi akcemi tudíž nepodchycené;\nneztratit informaci o těchto jednotkách jako větších celcích, jelikož mezi akcemi se většinou objevují jen jejich dílčí prozkoumané části, a zároveň\nvyčistit databázi akcí od zbytečných, redundantních záznamů typu opakovaných „návštěv lokality“, tedy případů, kdy se větší počet akcí váže ke stejné lokalitě, ale v zásadě nepřináší nové informace."
  },
  {
    "objectID": "pojmy.html#dokumentační-jednotky",
    "href": "pojmy.html#dokumentační-jednotky",
    "title": "2  Základní pojmy",
    "section": "Dokumentační jednotky",
    "text": "Dokumentační jednotky\nArcheologické terénní akce členíme na prostorové celky, tzv. dokumentační jednotky. Za dokumentační jednotku lze považovat celý prostor akce, jeho část odpovídající určité skupině nálezů, příp. jeho část definovanou průběhem výzkumu (např. konkrétní sondu). Akce mohou mít jednu nebo více dokumentačních jednotek různých typů, lokalita má právě jednu.\n\n\n\nObr. 2.2: Dokumentační jednotka a komponenta vůči projektové akci, samostatné akci a lokalitě"
  },
  {
    "objectID": "pojmy.html#komponenty",
    "href": "pojmy.html#komponenty",
    "title": "2  Základní pojmy",
    "section": "Komponenty",
    "text": "Komponenty\nKomponenta akce je prostorovým, chronologickým a funkčním celkem nálezů z jedné dokumentační jednotky akce, komponenta lokality je analogickou částí lokality, avšak definovaná jen typologicky na základě viditelných povrchových znaků nebo informace z jiných zdrojů. Jako komponentu dokumentu chápeme chronologický a funkční celek archeologické akce doložený výpovědí některého dokumentu.\nKomponenty jsou určeny přiřazením k určitému areálu aktivity (specifické funkční části sídelního areálu, cf. Neustupný (1986)) a období (chronologicko-kulturnímu zařazení). Každé komponentě se dále přiřazuje i výčet aktivit, tedy druhů činností, které jsou v rámci komponenty přímo doloženy: např. v areálu „sídliště“ může být kromě aktivity „sídlištní“ (přiřazené automaticky) zachycena i aktivita „pohřební“ (např. pohřeb v sídlištní jámě), „výrobní“ (keramická pec), „deponování“ (depot keramických nádob) a „komunikace“ (cesta vedoucí sídlištěm).\nKomponenty jsou arbitrárně vymezenými jednotkami; rozhodujícím hlediskem při jejich vymezení je přehlednost a srozumitelnost záznamu o obsahu akce. Máme-li např. v rámci menší archeologické akce sídlištní nálezy dvou archeologických kultur, můžeme danou situaci popsat jako jednu dokumentační jednotku se dvěma komponentami. Je-li plocha výzkumu větší a nálezy jednotlivých kultur nejsou rozprostřeny po jejím celém rozsahu, je vhodnější vymezit v rámci akce jednu dokumentační jednotku typu „celek“ a doplnit ji dvěma komponentami menšího rozsahu (obě mohou společnou dokumentační jednotku, ale též rozdílnou). Pokud je na ploše výzkumu několik sond a rozhodneme-li se každou sondu chápat jako samostatnou dokumentační jednotku, bude počet komponent odpovídat počtu sond násobenému počtem archeologických období v nich zastoupených.\nVíce viz také Negativní zjištění."
  },
  {
    "objectID": "pojmy.html#nálezy",
    "href": "pojmy.html#nálezy",
    "title": "2  Základní pojmy",
    "section": "Nálezy",
    "text": "Nálezy\nV AMČR nepočítáme s podrobným a vyčerpávajícím popisem archeologických nálezů patřících jednotlivým komponentám, nálezy chápeme jen jako specifické vlastnosti komponent, které nám pomáhají charakterizovat pramenné východisko, podle něhož byla komponenta rozpoznána. Bližší popis nálezu je totiž v mnoha případech nezbytný pro pochopení, o jakou akci/komponentu šlo. Např. u komponenty „depot“ je nezbytné uvést, o jaký materiál a druh předmětů jde a někdy může být užitečné specifikovat dokonce čísla muzejní evidence. U velkých komponent je tomu jinak: nálezy stačí evidovat souhrnně a výběrově a uvést při tom jen ty položky, které komponentu nejlépe charakterizují; např. u rozsáhlého pravěkého sídliště uvedeme třeba jen údaje typu „desítky domů“, „stovky zahloubených jam“, příp. „pohřby v sídlištních jamách“ a další charakteristické příklady.\nV rámci AMČR tedy nevzniká pro nálezy (na rozdíl od jiných datových tříd) autoritní seznam položek s jednoznačnými identifikátory; nemovité nálezy mohou být dokonce evidovány v rámci více akcí opakovaně (týž příkop odkrytý opakovaně, základy téže kostelní stavby aj.)."
  },
  {
    "objectID": "pojmy.html#pian",
    "href": "pojmy.html#pian",
    "title": "2  Základní pojmy",
    "section": "PIAN",
    "text": "PIAN\nProstorové vymezení archeologických výzkumů je v AMČR zajišťováno povinným vztahem dokumentačních jednotek k některé z jednotek prostorové identifikace. Tyto jednotky nazýváme PIAN (Prostorová identifikace archeologických nálezů). Pojetí prostorových vymezení archeologických akcí jako samostatných databázových objektů (tedy nikoliv jako vlastností záznamů o akcích) je jedním z nových prvků, které AMČR přinesla. Každá jednotka PIAN může mít vazby k většímu počtu akcí nebo lokalit a v případě akcí to platí i naopak."
  },
  {
    "objectID": "pojmy.html#dokumenty",
    "href": "pojmy.html#dokumenty",
    "title": "2  Základní pojmy",
    "section": "Dokumenty",
    "text": "Dokumenty\nDokumentem rozumíme v AMČR prvek dokumentace terénního archeologického výzkumu uložený v archivech ARÚP a ARÚB. Obdobné informační zdroje v jiných institucích chápeme jako externí zdroje; na rozdíl od dokumentů totiž nemůžeme zajistit jejich podrobný metadatový popis ani fulltextovou verzi. Obsah dokumentů lze popsat prostřednictvím komponent dokumentu (analogicky ke komponentám akcí) a nálezů dokumentu. Takový popis má účel zejména u fotografií a plánů, jejichž obsah je pochopitelně vždy užší než obsah celé terénní akce. Jde-li např. o fotografii hrobu ze starší doby bronzové, je chronologický a věcný údaj zachycen jako komponenta a nález (dokumentu), podle nichž lze fotografii vyhledat, aniž by bylo nutné probírat stovky jiných fotografií z daného výzkumu. Fyzickým ekvivalentem dokumentu je soubor, příp. několik souborů uložených v repozitářích digitálního archivu. Soubor má svůj vlastní metadatový popis týkající se jeho fyzických vlastností, data vzniku, migrace apod."
  },
  {
    "objectID": "pojmy.html#externí-zdroje-bibliografie",
    "href": "pojmy.html#externí-zdroje-bibliografie",
    "title": "2  Základní pojmy",
    "section": "Externí zdroje (bibliografie)",
    "text": "Externí zdroje (bibliografie)\nBibliografický segment AMČR slouží k napojení záznamů o akcích na zdrojové informace v publikacích, odborných zprávách a šedé literatuře. Jako externí zdroje jsou chápány publikace, novinové články, nepublikované odborné zprávy a jiné informační zdroje, které nejsou uloženy v archivech ARÚP a ARÚB a nejsou tudíž zahrnuty mezi dokumenty."
  },
  {
    "objectID": "pojmy.html#madb",
    "href": "pojmy.html#madb",
    "title": "2  Základní pojmy",
    "section": "MADB",
    "text": "MADB\nExtenze MADB vychází z dlouhodobého badatelsko-evidenčního záměru Oddělení archeologie středověku ARÚ Praha – Mapa archeologických dokumentačních bodů na území Pražské památkové rezervace (MADB; PPR) – jenž byl po několik desetiletí spjat se jménem Ladislava Hrdličky (1937–2011). Na jeho odkaz navázal v letech 2013–2017 projekt NAKI (DF13P01OVV014) Integrovaný informační systém archeologických pramenů Prahy, v jehož rámci byl vytvořen obecný nástroj sběru záznamů archeologických dokumentačních bodů (ADB) a výškových bodů (VB) na komplexních lokalitách urbánního charakteru, tedy zejména v historických jádrech měst.\n\nMapa archeologických dokumentačních bodů (MADB)\nAutoritní databáze zásahů do archeologických terénů prováděných oprávněnými organizacemi na území Pražské památkové rezervace (UNESCO). Databáze vychází ze souboru informací shromážděných v 90. letech L. Hrdličkou. Řídícím prvkem databáze je „archeologický dokumentační bod“, čili jednotlivá sonda archeologického výzkumu, geologického průzkumu apod.\nDatabáze je specializovaným rozšířením AMČR a je zpřístupněna jako součást webového rozhraní Praha archeologická.\n\n\nArcheologické dokumentační body (ADB)\nDatová třída Archeologický dokumentační bod (ADB) zahrnuje fakultativní rozšiřující popis dokumentační jednotky typu Sonda. Ten zahrnuje bližší identifikaci terénního zásahu (adresními údaji, parcelním číslem), základní charakteristiku terénního zásahu (typ sondy, podnět, počet stratigrafických jednotek) a údaje provazující záznam s primární dokumentací (autor a rok popisu, resp. revize, uživatelské označení sondy); součástí popisu ADB je též textové pole poznámky.\n\n\nVýškové body (VB)\nK záznamu ADB je v relaci 1:N vázána datová třída Výškový bod. Ta postihuje výškové úrovně povrchu a dna sondy, (sníženého) podloží a základních antropogenních horizontů (pravěk, středověk, novověk, industriál) a slouží tak k popisu vývoje historického nadloží v místě archeologického výzkumu.\nDalší informace viz sekce Datový model."
  },
  {
    "objectID": "pojmy.html#sec-dalsipojmy",
    "href": "pojmy.html#sec-dalsipojmy",
    "title": "2  Základní pojmy",
    "section": "Další pojmy",
    "text": "Další pojmy\n\nArcheologická databáze Čech (ADČ)\nPůvodní databáze archeologických výzkumů a nálezů. Vznikla v ARÚP v r. 1990 a byla průběžně doplňována jak rešerší literatury, archivů a muzejních sbírek, tak informacemi o výsledcích nových terénních výzkumů, které oprávněné organizace předávají do centrálního archivu. K r. 2012 ADČ zahrnovala kolem 94 tis. záznamů, které byly v rámci projektu AMČR obsahově a prostorově revidovány. V r. 2016 proběhla její transformace do AMČR.\n\n\nArcheologický fond\nTermínem archeologický fond se rozumí souhrn dokumentace archeologického výzkumu a veškeré movité nálezy, které byly během výzkumu získány a vyhodnoceny jako hodné uchování v příslušných paměťových institucích. Z archeologických pramenů zůstávají mimo takto vymezený pojem pouze archeologická naleziště jako taková, resp. nemovité nálezy a situace uchovávané in situ. Pojem archeologický fond postihuje multimediální charakter primární archeologické informace (artefaktuální, digitální, různé typy analogových dokumentů), které z důvodu rozdílných konzervačních nároků a platných právních úprav bývají v ČR zpravidla ukládány i evidovány odděleně. Proto je nezbytné při pořádání nálezového fondu dbát na zachování vnitřních souvislostí všech jeho komponent (Perrin et al. 2014: 18–19).\n\n\nBadatelská výzkum\nArcheologická akce prováděná z čistě badatelských pohnutek na místě, jehož archeologický obsah není bezprostředně ohrožen. Provádění badatelských výzkumů podléhá schvalování ze strany Archeologických ústavů AV ČR.\n\n\nDigitální archiv AMČR\nRepozitář skenovaných dokumentů a soubor primárně digitálních dat v archivu terénní dokumentace ARÚP a ARÚB doplněný podrobným popisem metadaty. Práce na DA byly na ARÚP zahájeny po povodni r. 2002, v r. 2010 byla digitalizace dokončena. V roce 2016 byla původní aplikace nahrazena Digitálním archivem AMČR.\n\n\nDigitální archiv a evidence archeologických výzkumů Moravy a Slezska (DAEAV)\nDatabáze výsledků archeologických výzkumů a na ně navázaných digitálních dokumentů pro Moravu a Slezsko. Vznikala od r. 2009; od r. 2016 probíhá její postupná integrace do AMČR.\n\n\nInternetová databáze archeologických výzkumů (IDAV)\nRegistr plánovaných terénních zásahů s možností provedení archeologického výzkumu. V r. 2009 zaveden v Čechách (ARÚP), v r. 2011 i na Moravě a ve Slezsku (ARÚB). IDAV sehrál klíčovou roli v evidenci archeologických terénních aktivit na území Česka. V r. 2017 byl nahrazen AMČR, přičemž záznamy tohoto typu jsou evidovány jako projekty.\n\n\nNálezová zpráva\nNálezovou zprávou rozumíme dokument souhrnně popisující provedenou archeologickou akci, s pevně určenými náležitostmi. Nálezová zpráva má za úkol plně postihnout podstatu výzkumu, srozumitelnou formou zpřístupnit terénní dokumentaci a nastínit základní interpretaci. Pokyny a doporučené postupy pro vypracování nálezové zprávy jsou dostupné jak na webu ARÚP, tak ARÚB.\n\n\nNegativní zjištění\nNegativním zjištěním (též prázdnou komponentou) rozumíme poznatek, že v prostoru určité archeologické akce či dokumentační jednotky nebyly při aplikaci standardních archeologických metod zjištěny žádné archeologické nálezy. Popisu takových akcí je systematicky věnována pozornost od počátku 90. let, a to s přesvědčením, že pro řešení sídelně archeologických otázek jde o informace velmi důležité. Pro jednoduchost postupu se v AMČR údaj o negativním pozorování připojuje k dokumentační jednotce, ke které pak není nutno připojit žádnou jinou komponentu. Připojit hodnotu negativního zjištění dokumentační jednotce celku akce a následně její plochu překrýt lokálními dokumentačními jednotkami s určitými komponentami je nejjednodušším způsobem jak popsat situaci, kdy velká plocha či dlouhá linie je převážně bez nálezů, ale na několika místech je negativní pozorování přerušeno výskytem nálezů.\n\n\nOprávněná archeologická organizace\nPojem oprávněná archeologická organizace (také oprávněná organizace či OAO) označuje instituci oprávněnou k provádění archeologických výzkumů podle zákona o státní památkové péči (20/1987 Sb.). Více informací o OAO lze získat v samostatné aplikaci Mapa archeologických organizací spuštěné v roce 2022.\n\n\nProjektová dokumentace\nProjektová dokumentace doplňuje popis projektu o další údaje nad rámec metadatového popisu. Zejména jde o popis odborných záměrů výzkumu, plánované vymezení apod.\n\n\nRegistrovaný uživatel\nZa registrovaného uživatele je považován každý uživatel aplikace s aktivním uživatelským účtem, tedy na úrovni všech oprávnění, kromě oprávnění Anonym.\n\n\nSprávce systému\nSprávcem systému se rozumí uživatelé s oprávněním Archivář či Administrátor. Zpravidla jde o zaměstnance archivů ARÚP a ARÚB. Správce lze kontaktovat přes emailovou adresu info@amapa.cz nebo na adresách uvedených v Kontaktech.\n\n\nTerénní zásah\nLibovolný zásah do terénu, který dává podnět k provedení archeologického výzkumu podle zákona o státní památkové péči (20/1987 Sb.).\n\n\nVýzkumné infrastruktury\nVýzkumnou infrastrukturou se rozumí zařízení, zdroje a související služby, které vědecká obec využívá k provádění špičkového výzkumu ve všech oborech, zahrnující základní vědecké vybavení a výzkumný materiál; zdroje založené na znalostech, například sbírky, archivy a strukturované vědecké informace; infrastruktury informačních a komunikačních technologií, například sítě GRID, počítačové a programové vybavení, komunikační prostředky, jakož i veškeré další prvky jedinečné povahy nezbytné k dosažení špičkové úrovně. Tyto infrastruktury se mohou nacházet na jednom místě nebo mohou být rozmístěné v rámci sítě (organizovaná síť zdrojů; viz definice MŠMT a popis na portálu Velké výzkumné infrastruktury).\n\n\nZáchranná akce (záchranný projekt)\nArcheologický výzkum realizovaný v souvislosti s plánovaným či probíhajícím terénním zásahem.\n\n\nZpráva o archeologické akci (ZAA)\nZpráva o archeologické akci (ZAA) označuje formulář pro metadatový popis archeologického výzkumu, používaný při sběru dat pro Archeologickou databázi Čech. V rámci AMČR je jako ekvivalent ZAA označována tzv. Karta akce, resp. Karta samostatné akce.\n\n\n\n\nNeustupný, E. 1986 Sídelní areály pravěkých zemědělců. Památky Archeologické 67(1): 226–234.\n\n\nPerrin, K, Brown, DH, Lange, G, Bibby, D, Carlsson, A, Degraeve, A, Kuna, M, Larsson, Y, Pálsdóttir, SU, Stoll-Tucker, B, Dunning, C and Bieberstein, ARV. 2014. Standardy a příručka k dobré praxi péče o archeologické fondy v Evropě. EAC Guidelines 1. Namur: Europae Archaeologia Consilium (EAC)."
  },
  {
    "objectID": "role.html#oprávnění-jednotlivých-uživatelských-rolí",
    "href": "role.html#oprávnění-jednotlivých-uživatelských-rolí",
    "title": "4  Uživatelské role",
    "section": "Oprávnění jednotlivých uživatelských rolí",
    "text": "Oprávnění jednotlivých uživatelských rolí\n\n\n\n\n\nTab. 4.1: Seznam uživatelských rolí a oprávnění\n\n\n\n\n\n\n\n\nRole\nNázev\nVysvětlivka\nPráva\n\n\n\n\nA\nAnonym\nKaždý uživatel\nProhlížet a exportovat archivovaná data, tvořit výpisové sestavy\n\n\nB\nBadatel\nRegistrovaný uživatel, zpravidla student, archeolog nebo zájemce o archeologii\nVkládat data o samostatných akcích, vč. dokumentů\n\n\nC\nArcheolog\nPracovník organizace oprávněné k terénním archeologickým výzkumům\nVkládat a přihlašovat projekty, zapisovat zprávy o akcích, vč. dokumentů\n\n\nD\nArchivář\nPověřený pracovník archivu\nPosuzovat kvalitu záznamů, vracet k dopracování nebo archivovat záznamy, editovat záznamy\n\n\nE\nAdministrátor\nOdpovědný pracovník IT\nDávkově vkládat data, mazat záznamy, spravovat uživatelské účty, spravovat hesláře"
  },
  {
    "objectID": "datovy-model.html#datový-model",
    "href": "datovy-model.html#datový-model",
    "title": "5  Struktura dat",
    "section": "Datový model",
    "text": "Datový model\n\n\n\n\nObr. 5.1: Datový model databáze AMČR"
  },
  {
    "objectID": "datovy-model.html#registr-projektů",
    "href": "datovy-model.html#registr-projektů",
    "title": "5  Struktura dat",
    "section": "Registr projektů",
    "text": "Registr projektů\nV registru terénních zásahů systém eviduje zejména administrativní údaje k archeologickým projektům. Datová třída Projekty obsahuje informace o podnětu k terénnímu zásahu, jeho lokalizaci (slovně a bodem v mapě – nejde ovšem o PIAN), stavebníkovi a předpokládaném datu zahájení. Během dalšího průběhu je záznam o projektu doplňován datem zahájení a ukončení terénních prací a archivace. K projektu je možno přidávat také dílčí dokumentaci, která má však pouze informativní charakter a není přímou součástí Digitálního archivu AMČR."
  },
  {
    "objectID": "datovy-model.html#evidence-archeologických-akcí",
    "href": "datovy-model.html#evidence-archeologických-akcí",
    "title": "5  Struktura dat",
    "section": "Evidence archeologických akcí",
    "text": "Evidence archeologických akcí\nPopis archeologické akce v AMČR víceméně odpovídá formuláři Zpráva o archeologické akci, který je od 90. let užíván v praxi archivech ARÚP a ARÚB. Jeho obsahem jsou údaje o správní jednotce (katastru), okolnostech výzkumu (které vedly k jeho provedení, příp. vymezení), jeho průběhu (vedoucí, organizace, data provedení) a použitých metodách. Projektové akce jsou vždy provázány vztahem ke konkrétnímu projektu, u samostatných akcí tento vztah chybí. Pomocí dokumentačních jednotek jsou akce děleny na logické prostorové celky (části, sondy), které jsou dále popisovány pomocí komponent, nálezů a jednotek PIAN.\n\n\n\nObr. 5.2: Formulář správa o archeologické akci (ZAA)"
  },
  {
    "objectID": "datovy-model.html#evidence-lokalit",
    "href": "datovy-model.html#evidence-lokalit",
    "title": "5  Struktura dat",
    "section": "Evidence lokalit",
    "text": "Evidence lokalit\nPopisný systém lokalit se podobá archeologickým akcím, jeho struktura je však jednodušší. Odpadají zde údaje týkající se okolností terénního výzkumu a data provedení; naproti tomu se uvádí jméno lokality (pokud existuje) a její typ (ve smyslu formální, „fenotypické“ struktury – např. „příznaky letecké archeologie“, „mohylník“, „hrad“ atd.). Každé lokalitě odpovídá právě jedna dokumentační jednotka, která ji vymezuje v prostoru vazbou na PIAN a umožňuje ji popsat na úrovni komponent. Movité nálezy nejsou pro lokality evidovány."
  },
  {
    "objectID": "datovy-model.html#popis-akcí-a-lokalit",
    "href": "datovy-model.html#popis-akcí-a-lokalit",
    "title": "5  Struktura dat",
    "section": "Popis akcí a lokalit",
    "text": "Popis akcí a lokalit\nAnalytický potenciál dat AMČR je dán deskriptivním systémem, který umožní data popisovat nejen po stránce administrativní, ale také obsahové. Popis odborného obsahu je řešen pomocí datové třídy Komponenty, která je vázána na dokumentační jednotky akcí a lokalit. Komponenty definujeme chronologickým zařazením (heslář Období), významovým určením (heslář Areál), zachycených minulých aktivit (heslář Aktivity) a doplňujících popisných údajů.\nNálezy tvoří samostatnou datovou třídu podřízenou komponentám, avšak nejde o autoritní údaje, ale pouze o rozšíření popisu komponenty. Nálezy se dělí na „objekty“ a „předměty“. Ke každému typu náleží dvojstupňový heslář (Kategorie a Druh nálezu), jehož položky lze dále upřesnit pomocí specifikujících výrazů, orientačního kvantitativního údaje a poznámky. V principu nejsou evidovány konkrétní nálezy (de facto ovšem někdy ano), ale pouze jejich druhy. Z tohoto důvodu záznamy o nálezech nemají procesní stavy ani vlastní identifikátory."
  },
  {
    "objectID": "datovy-model.html#digitální-archiv-a-repozitář",
    "href": "datovy-model.html#digitální-archiv-a-repozitář",
    "title": "5  Struktura dat",
    "section": "Digitální archiv a repozitář",
    "text": "Digitální archiv a repozitář\nModul slouží k ukládání a popisu různých druhů dokumentů produkovaných v rámci archeologických akcí od terénní dokumentace, po závěrečné zprávy a expertní posudky. Ukládány a evidovány jsou textové dokumenty, digitální data, fotografie, plány a další typy dokumentů. Kategorizace dokumentů reflektuje toto dělení a respektuje praxi, která historicky vznikla v ARÚP během posledních desetiletí. Rozlišováno je proto 15 „řad“ dokumentů, každá s vlastní řadou identifikátorů.\nDatová třída Dokumenty popisuje obsah informačního zdroje a fyzickou podobu analogového originálu (pokud existuje). Popis dokumentů vychází ze systému, který vznikl po r. 2002 v rámci Digitálního archivu ARÚP; v současné době je většina dokumentů již popsána. Větším problémem než sám popis ovšem představuje vytvoření vazeb mezi dokumenty a konkrétními akcemi či lokalitami; tento úkol byl dosud limitován absencí jejich autoritních seznamů.\nPopis dokumentů zahrnuje typ dokumentu (např. „nálezová zpráva“, „plán objektu“, „fotografie sondy“), autora dokumentu, materiál originálu (např. „černobílý negativ“, „digitální text“), datum vzniku a další údaje. Vlastnosti, které jsou specifické jen pro některé typy dokumentů, jsou uloženy v samostatných tabulce Extra data.\nTabulka Extra data obsahuje údaje získané z exif souborů digitálních fotografií (např. přesné datum snímku a zeměpisné souřadnice zachycené kamerou), dále rozměry fotografie či plánu, číslo objektu podle původní terénní dokumentace a údaje o události, k níž se dokument váže (v případě fotografií dokumentujících život instituce). Lze také připojit jména osob, které jsou na snímcích zachyceny či popis událostí, ze kterých fotografie pocházejí (např. zahraniční expedice či konference).\nSoubory jsou metadatové popisy digitálních dokumentů a digitálních kopií analogových dokumentů obsažených v repozitáři na úrovni souborového systému. Tabulka obsahuje popis fyzické podoby a historie vzniku (nikoliv obsahu) digitálních dokumentů (např. název, původní označení, velikost, datum uložení atd.)."
  },
  {
    "objectID": "datovy-model.html#evidence-leteckých-snímků",
    "href": "datovy-model.html#evidence-leteckých-snímků",
    "title": "5  Struktura dat",
    "section": "Evidence leteckých snímků",
    "text": "Evidence leteckých snímků\nPro potřeby evidence leteckých snímků je systém doplněn o dvojici datových tříd – Tvary a Lety. Ostatní popisné údaje jsou evidovány standardní formou v nativních datových třídách (zejména Dokumenty, Lokality, Komponenty, PIAN). Datová třída Tvary obsahuje popis příznaků (vegetačních, půdních atd.) pozorovaných na leteckých fotografiích (např. „macula“, „ohrazení pravoúhlé malé“ apod.). Datová třída Lety shrnuje záznamy o terénních „akcích“ v oblasti letecké fotografie (datum průzkumného letu, počasí, letiště, jméno pilota, jméno archeologa apod.).\nEvidence leteckých snímků je úzce svázána s dokončením nového rozhraní Digitálního archivu AMČR a bude dostupná po jeho spuštění na podzim 2017."
  },
  {
    "objectID": "datovy-model.html#popis-obsahu-dokumentů",
    "href": "datovy-model.html#popis-obsahu-dokumentů",
    "title": "5  Struktura dat",
    "section": "Popis obsahu dokumentů",
    "text": "Popis obsahu dokumentů\nDokumenty podle obsahu dělíme na logické části, které lze vztahovat k dílčím archeologickým akcím či lokalitám. Tyto logické části nazýváme Jednotkami dokumentu (analogicky k dokumentačním jednotkám akcí). Jednotky dokumentu mohou mít svůj vlastní odborný popis pomocí komponent a nálezů a zároveň zprostředkovávají vazbu mezi dokumentem a konkrétní archeologickou akcí či lokalitou.\nOdborný popis obsahu dokumentů má dvojí význam. Za prvé, dokumenty (zejména hlášení a nálezové zprávy) někdy obsahují informace o terénních výzkumech, které nejsou reportovány v záznamech archeologických akcí, nebo (a to je častější) není zatím mezi dokumentem a záznamem o akci nastavena vazba. Pro tyto případy je v AMČR vytvořena datová třída Neidentifikované akce ve formě rozšiřujících informací o jednotce dokumentu. Tyto záznamy simulují záznamy o terénních akcích, ale jakmile bude k jednotkám dokumentu vytvořena nebo nalezena příslušná akce či lokalita a dané informace budou na ni připojeny, virtuální „neidentifikovaná akce“ zanikne.\nZa druhé, v případě dokumentů, které se nevztahují k akci jako celku (např. nálezová zpráva), nýbrž jen k jejím dílčím částem (např. fotografie či plán objektu), je popis obsahu jednotlivých dokumentů nezbytný. Jde-li např. o fotografii hrobu starší bronzové, je chronologický a věcný údaj zachycen jako komponenta a nález (dokumentu), podle nichž lze fotografii vyhledat, aniž by bylo nutné probírat veškerou dokumentaci z daného výzkumu (jehož větší část může patřit zcela jinému období a areálům).\nVazba mezi dokumentem a terénní akcí může být v principu tří typů:\nV prvním případě jde o vazbu mezi akcí a její primární terénní dokumentací v archivu. Tuto vazba vzniká napojením akce na příslušnou jednotku dokumentu uloženého v repozitáři ARÚP/ARÚB.\nV druhém případě jde o vztah záznamu akce k dokumentu, který z hlediska akce obsahuje jen sekundární informaci (např. údaj o dalších výzkumech na stejném místě, analogie k nálezům apod.).\nTřetím případem je vztah akce k dokumentu uloženému mimo repozitáře ARÚP/ARÚB.\nDruhý a třetí typ vazby zařazujeme mezi „externí odkazy“, tedy vztahy mezi akcí a bibliografickými záznamy.\nValidita vazby mezi dokumentem a konkrétní archeologickou akcí může být v tomto okamžiku nejasná, a to zejména v otázce rozlišení prvního a druhého typu vazby. V průběhu revize dat sice byly tyto vazby revidovány, avšak revizi dosud nelze považovat za dokončenou. Z tohoto důvodu je datový model opatřen třídou Odkazy, která provazuje dokumenty a akce (lokality) v případě, že přímé napojení dokumentu k akci je nejisté. Postupným zpracováním dat budou „odkazy“ validovány a převáděny buď na přímé vazby mezi akcí a jednotkou dokumentu, nebo na externí odkazy. Pro systémové vyhledávací funkce však typ propojení nehraje roli."
  },
  {
    "objectID": "datovy-model.html#evidence-pian",
    "href": "datovy-model.html#evidence-pian",
    "title": "5  Struktura dat",
    "section": "Evidence PIAN",
    "text": "Evidence PIAN\nPIAN je prostorový útvar vymezující některou z dokumentačních jednotek archeologické akce či lokality. Jednotky PIAN se liší tvarem (polygon, linie nebo bod) a přesností (stupně 1-4). Stupně přesnosti odpovídají možné chybě do (nižších) jednotek metrů, desítek metrů, stovek metrů, resp. možnosti lokalizovat nález pouze jménem katastru. Jednotka PIAN může mít vazby k většímu počtu dokumentačních jednotek (nezávisle na typu), neboť uživatel má možnost napojovat záznamy na již existující PIAN a zamezit tak vzniku redundantních údajů. PIAN je v systému ukládán na dvou úrovních; jednak v rámci metadatového popisu typu (tvaru), přesnosti a autora vymezení jednotky, jednak na úrovni geometrie geografických prvků. PIAN v přesnostech 1–3 jsou vymezovány uživatelem v mapě v aplikačním prostředí AMČR. Jednotky PIAN s přesností 4 jsou vymezeny systémově (automaticky) na základě pravidelně aktualizované polygonové vrstvy katastrálních území ČR.\nSystém AMČR z důvodu integrace starších dat nepracuje pouze s heslářem aktuálních katastrálních území, ale jsou v něm zahrnuty také katastry staré, jež mohly administrativně zaniknout v důsledku slučování, přejmenování, dělení apod. Vzhledem k tomu, že v oborové literatuře je jméno katastru užíváno jako jeden s definujících identifikačních znaků akcí a lokalit, nebylo možné provést prostý převod na současný stav, neboť by došlo k podstatné ztrátě informací. Tzv. staré katastry tak sice nelze užívat při popisu projektových akcí (vznikají vždy nově), jejich užití je však možné v případě samostatných akcí. Za starý katastr považujeme takový, který (a) názvem neodpovídá žádnému z aktuálních katastrů, nebo (b) jeho definice v mapě ani rámcově neodpovídá stávajícímu vymezení. Takové katastry jsou v hesláři označeny pomocí symbolu * a jejich zobrazení záleží na uživatelské volbě. Aktualizace hesláře katastrů a tím i označení starých katastrů probíhá zpravidla jednou ročně. Při vzniku nových katastrálních území tak k jejich zařazení do hesláře dojde nejdéle s ročním zpožděním. Východiskem pro evidenci starých katastrů bylo porovnání stavu územního dělení v letech 1949 a 2016.\nVyhledávací funkce umožňují tvořit dotazy jak na základě starých katastrů i aktuálních katastrů, kdy jsou data vedená pod starými katastry na základě geoprostorové korelace zobrazena současně s daty vázanými na stávající katastrální území a naopak ke starým katastrům jsou automaticky napojována data katastrů aktuálních."
  },
  {
    "objectID": "datovy-model.html#katalog-externích-zdrojů",
    "href": "datovy-model.html#katalog-externích-zdrojů",
    "title": "5  Struktura dat",
    "section": "Katalog externích zdrojů",
    "text": "Katalog externích zdrojů\nBibliografie je v AMČR evidována pomocí datové třídy Externí zdroje, která obsahuje autoritní seznam bibliografických záznamů. Pojem „externí zdroj“ byl zaveden proto, že jde o informace uložené mimo repozitář ARÚP/ARÚB. Mezi nimi nalezneme všechny typy publikací, šedé literatury a nepublikovaných zpráv. Struktura popisu odpovídá oborovému citačnímu standardu (AR 1998, 336-339) a je doplněna o identifikátor v knihovním systému ALEPH (pole sysno), užívaném Knihovnou ARÚP, díky čemuž je možná pravidelná aktualizace obsahu databáze, stejně jako snadné vyhledávání fyzických svazků v knihovně. Externí zdroje jsou prostřednictvím Externích odkazů provázány s akcemi a lokalitami, přičemž je možné uvádět konkrétní stranový rozsah každého takového odkazu (paginaci). S ukládáním fulltextových souborů systém AMČR nepočítá, ale pomocí identifikátoru typu sysno umožňuje propojení na knihovnické systémy, které takové soubory obsahují, nebo v budoucnu obsahovat budou."
  },
  {
    "objectID": "datovy-model.html#popis-madb",
    "href": "datovy-model.html#popis-madb",
    "title": "5  Struktura dat",
    "section": "Popis MADB",
    "text": "Popis MADB\nMapa archeologických dokumentačních bodů (MADB) je stejně jako modul leteckých snímků plně integrován do systému. Rozšiřuje systém v oblasti dokumentačních jednotek, kde k dokumentačním jednotkám typu sonda připojuje další popis Dokumentačních bodů a Výškových bodů.\nPro MADB je v rámci projektu Integrovaný informační systém archeologických pramenů Prahy implementováno speciální webové rozhraní, které umožňuje provázání údajů MADB s další evidencí, zejména pak s fondy Národního památkového ústavu. Rozhraní je dostupné na webu http://www.praha-archeologicka.cz/ a bude uvedeno do plného provozu v roce 2017."
  },
  {
    "objectID": "identifikatory.html",
    "href": "identifikatory.html",
    "title": "6  Identifikátory",
    "section": "",
    "text": "Základním cílem AMČR je vytvořit jednotný a trvale udržitelný systém evidence terénních archeologických akcí, jejich výsledků a s nimi souvisejících informačních zdrojů. Nezbytnou součástí systému jsou proto autoritní seznamy položek v jednotlivých datových třídách, v nichž každý záznam získává jedinečný a persistentní identifikátor, přidělovaný jak nově přibývajícím položkám, tak dodatečně importovaným starším datům.\nZákladem systému identifikátorů AMČR je identifikátor projektu nebo samostatné akce. Tento identifikátor by měl provázet terénní výzkum ve všech jeho fázích a být spojujícím článkem, který jednoznačně propojuje odborné databáze, administrativu terénních výzkumů, příslušné dokumenty, publikace a potenciálně i nálezy v muzejních sbírkách. Identifikátory mají logickou podobu a do jisté míry i srozumitelnou formu: z identifikátoru lze např. vyčíst, ke kterému regionu patří (Čechy/Morava – C/M) a o jakou datovou třídu či část datové třídy jde. Tam, kde to bylo možné, byly zachovány starší identifikátory, které již mohou kolovat v literatuře (např. čísla projektů v systému IDAV, čísla fotografií archivu ARÚP, stará čísla jednací atd.), byť někdy v poněkud pozměněném formátu.\nSystém rozlišuje identifikátory definitivní a provizorní. Přidělení definitivního identifikátoru je závislé na procesním stavu, ve kterém se aktuálně záznam nachází. Díky tomu zbytečně nevznikají v řadách identifikátorů mezery, způsobené odstraňováním invalidních záznamů a přírůstek identifikátorů je tak regulován. Definitivní identifikátory jsou akcím přidělovány po odeslání uživatelem ke kontrole, projektům po zápisu a lokalitám, dokumentům, bibliografii a PIAN při archivaci. Veškeré záznamy je také možno do systému dávkově naimportovat s již definitivním identifikátorem. Provizorní identifikátory jsou před potvrzením a převodem do definitivní podoby označeny prefixem X-.\n\n\n\n\n\nTab. 6.1: Systém identifikátorů\n\n\n\n\n\n\n\nTřída\nSoučásti\nPříklad\n\n\n\n\nprojekt\n[region]-[rok][pětimístné číslo projektu]\nC-201300001\n\n\nprojektová akce\n[id_projekt][písmeno]\nC-201300001A\n\n\nsamostatná akce\n[region]-[číslice 9][šestimístné pořadové číslo][písmeno]\nC-9000001A\n\n\nlokalita (nemovitá)\n[region]-[písmeno podle druhu lokality][sedmimístné pořadové číslo]\nC-N1000001, C-L1000001\n\n\ndokumentační jednotka\n[id_akce/lokality]-[písmeno „D“][pořadové číslo ve formátu 01]\nC-201300001A-D06\n\n\nkomponenta\n[id_akce/lokality]-[písmeno „K“][pořadové číslo ve formátu 01]\nC-201300001A-K87, C-N0000001-K01\n\n\nnález\nbez ID (neautoritní datová třída)\n-\n\n\nPIAN\n[písmeno „P“]-[číslo mapového listu ZM50]-[pětimístné pořadové číslo PIAN]\nP-1224-654123\n\n\ndokument projektu\nbez ID (neautoritní datová třída) - zachován původní název\n-\n\n\ndokument (text)\n[region]-[řada]-[rok][pětimístné pořadové číslo dokumentu]\nC-TX-201221458, C-TP-201354321\n\n\ndokument (digitální terénní snímek z akce)\n[řada]-[ID projektu nebo akce]-[pořadové číslo v libovolné délce]\nDT-C-201300001-12345\n\n\ndokument (ostatní, starý)\n[region]-[řada]-[rok][pětimístné pořadové číslo dokumentu]\nC-PY-001066355, C-FT-000012345, C-LN-000007815\n\n\nautomaticky archivovaná ZAA\n[řada]-[ID projektu nebo akce]-[pořadové číslo ve formátu 01]\nZA-C-201300001A-01, ZA-C-9001001A-02\n\n\njednotky dokumentu\n[ID dokumentu]-[písmeno „D“][pořadové číslo ve formátu 01]\nDT-C-201300001A-12345-D01, C-TX-201221458-D01\n\n\nkomponenta dokumentu\n[ID dokumentu]-[písmeno „K“][pořadové číslo ve formátu 01]\nDT-C-201300001A-12345-K01, C-TX-201221458-K01\n\n\nexterní zdroj\n[BIB]-[pořadové číslo v sedmimístném formátu]\nBIB-0000001\n\n\nlet\nregion - LET - číslo\nC-LET-00001\n\n\narcheologické dokumentační body\nADB-[list mapy SM5]-[pořadové číslo ve formátu 0001]\nADB-PRAH01-1234\n\n\nvýškové body\n[id_ADB]-[písmeno „V“][pořadové číslo ve formátu 0001]\nADB-PRAH01-1234-V0001\n\n\n\n\n\n\n\n\n\n\n\n\nTab. 6.2: Řady identifikátorů dokumentů\n\n\n\n\n\n\n\nŘada\nOznačení\nVysvětlivka\n\n\n\n\nDD\ndigitální data\ntabulky, vektorové kresby aj.\n\n\nDL\ndigitální letecké snímky\ndigitální fotografie z leteckého průzkumu\n\n\nDP\ndigitální předměty\ndigitální fotografie nálezů – předmětů\n\n\nDT\ndigitální terén\ndigitální záběry z terénních výzkumů\n\n\nDY\ndigitální plány\ndigitální plánová dokumentace a mapy\n\n\nFD\nfoto diapozitivy\ndiapozitivy se záběry z výzkumů i snímky nálezů\n\n\nFJ\nfoto jiné\nosobní fotografie badatelů a událostí v životě instituce\n\n\nFP\nfoto předměty\nfotografie nálezů – předmětů\n\n\nFT\nfoto terén\nfotografická dokumentace terénních výzkumů\n\n\nLD\nletecké dia\ndiapozitivy z leteckého průzkumu\n\n\nLN\nletecké negativy\nnegativy snímků z leteckého průzkumu\n\n\nPY\nplány\nmapy a plány terénních situací\n\n\nTX\nzprávy a hlášení\ntextové dokumenty k terénním výzkumům a nálezům\n\n\nZA\narchiv ZAA\nautomaticky generované PDF soubory evidující záznam akce po editaci\n\n\nZL\nkatalog lokalit\nautomaticky generované PDF soubory evidující záznam lokality po editaci"
  },
  {
    "objectID": "procesy.html#procesní-stavy-projektů",
    "href": "procesy.html#procesní-stavy-projektů",
    "title": "7  Procesní pravidla a stavy",
    "section": "Procesní stavy projektů",
    "text": "Procesní stavy projektů\n\n\n\n\nTab. 7.1: Procesní stavy projektů\n\n\n\n\n\n\n\n\nStav\nNázev\nVysvětlivka\nProvádí\n\n\n\n\nP1\nZapsaný\nZa zapsaný je považován takový záznam o projektu, který obsahuje údaje o lokalizaci, plánovaném zahájení a objednateli, vč. rámcové lokalizace projektu v mapě. Projekt lze zapsat pomocí formuláře Zapsat projekt. Zapsaný projekt je dostupný pro přihlášení kteroukoli oprávněnou organizací pomocí obrazovky Přihlásit projekt. V momentě zápisu je projektu přidělen definitivní identifikátor.\nArcheolog\n\n\nP2\nPřihlášený\nProjekt vybraný a přihlášený ke konkrétní oprávněné archeologické organizaci pomocí obrazovky Přihlásit projekt. Výběrem konkrétního projektu, doplněním povinných údajů a potvrzením se oprávněná organizace zavazuje k provedení výzkumu. Projekt není dostupný ostatním oprávněným organizacím k úpravám. V této fázi je možné volně připojovat projektovou dokumentaci. V této fázi je též nutné vyplnit korektní údaje o památkové ochraně.\nArcheolog\n\n\nP3\nZahájený v terénu\nPostihuje běžící projekty, u nichž bylo pomocí obrazovky Zahájit terén zadáno datum zahájení terénních prací. U těchto projektů je možno k projektu přidávat Karty akce pro podávání údajů o odborných výsledcích projektu.\nArcheolog\n\n\nP4\nUkončený v terénu\nProjekt je považován za ukončený po skončení jeho terénní části. Datum ukončení je do systému zadáváno pomocí obrazovky Ukončit terén a od tohoto data začíná běžet lhůta pro odevzdání nálezové zprávy. U těchto projektů je možno k projektu přidávat Karty akcí pro podávání údajů o odborných výsledcích projektu.\nArcheolog\n\n\nP5\nUzavřený\nProjekt je uzavřený po vyplnění potřebných údajů k jednotlivým akcím, včetně prostorového vymezení, připojení všech nálezových zpráv a odeslání ke kontrole pomocí obrazovky Uzavřít projekt.\nArcheolog\n\n\nP6\nArchivovaný\nProjekt je automaticky archivován, jakmile byl uzavřený pracovníkem oprávněné organizace a jsou archivovány všechny obsažené Karty akcí. Archivované projekty jsou viditelné ve Vyhledávání.\nArchivář\n\n\nP7\nNavržen ke zrušení\nProjekt byl uživatelem pomocí Karty projektu navržen ke zrušení, neboť nedošlo k jeho realizaci, nebo se jedná o chybný zápis.\nArcheolog\n\n\nP8\nZrušený\nProjekt byl správcem systému pomocí Karty projektu zrušen, neboť nedošlo k jeho realizaci, nebo se jedná o chybný zápis.\nArchivář"
  },
  {
    "objectID": "procesy.html#procesní-stavy-akcí",
    "href": "procesy.html#procesní-stavy-akcí",
    "title": "7  Procesní pravidla a stavy",
    "section": "Procesní stavy akcí",
    "text": "Procesní stavy akcí\n\n\n\n\nTab. 7.2: Procesní stavy akcí\n\n\n\n\n\n\n\n\nStav\nNázev\nVysvětlivka\nProvádí\n\n\n\n\nA0\nNerevidovaná\nAkce byla do systému vložena dávkově pomocí importu a věcný obsah záznamu čeká na kontrolu. Nerevidované akce jsou viditelné ve Vyhledávání a jsou opatřeny definitivním identifikátorem.\nAdministrátor\n\n\nA1\nRozepsaná\nAkce byla založena, avšak na Kartě akce nebyly doplněny všechny údaje a akce nebyla postoupena k dalšímu zpracování. Identifikátor akce je pouze dočasný a definitivní je přidělen až po přechodu akce do libovolného dalšího stavu.\nBadatel\n\n\nA2\nZAA podaná\nKarta akce obsahuje všechny potřebné údaje, avšak akce byla odeslána k archivaci bez nálezové zprávy z důvodu její nedostupnosti.\nBadatel\n\n\nA3\nZAA vrácená\nAkce byla správcem systému vrácena k doplnění chybných či chybějících údajů na Kartě akce.\nArchivář\n\n\nA4\nZAA archivovaná\nAkce byla po kontrole všech údajů správcem systému archivována bez nálezové zprávy. Dodání nálezové zprávy již v budoucnu nelze očekávat. Akce v tomto stavu jsou viditelné ve Vyhledávání.\nArchivář\n\n\nA5\nNZ odložená\nAkce byla po kontrole všech údajů správcem systému archivována bez nálezové zprávy, která však bude dodána v budoucnu. Akce v tomto stavu jsou viditelné ve Vyhledávání.\nArchivář\n\n\nA6\nNZ podaná\nAkce byla odeslána ke kontrole správci systému a obsahuje všechny potřebné údaje, včetně nálezové zprávy.\nBadatel\n\n\nA7\nZAA/NZ vrácená\nAkce byla správcem systému vrácena k doplnění chybných nebo chybějících údajů na Kartě akce či v nálezové zprávě.\nArchivář\n\n\nA8\nArchivovaná\nAkce byla po kontrole všech údajů správcem systému archivována spolu s nálezovou zprávou. Akce v tomto stavu jsou viditelné ve Vyhledávání.\nArchivář"
  },
  {
    "objectID": "procesy.html#procesní-stavy-lokalit",
    "href": "procesy.html#procesní-stavy-lokalit",
    "title": "7  Procesní pravidla a stavy",
    "section": "Procesní stavy lokalit",
    "text": "Procesní stavy lokalit\n\n\n\n\nTab. 7.3: Procesní stavy lokalit\n\n\n\n\n\n\n\n\nStav\nNázev\nVysvětlivka\nProvádí\n\n\n\n\nL1\nNerevidovaná\nLokalita byla do systému vložena dávkově pomocí importu a věcný obsah záznamu čeká na kontrolu. Nerevidované lokality jsou viditelné ve Vyhledávání a jsou opatřeny definitivním identifikátorem.\nAdministrátor\n\n\nL2\nZapsaná\nLokalita byla založena, avšak na Kartě lokality nebyly doplněny všechny údaje a lokalita nebyla dosud zveřejněna. Identifikátor lokality je pouze dočasný.\nArchivář\n\n\nL3\nArchivovaná\nLokalita byla po kontrole všech údajů správcem systému archivována. Lokality v tomto stavu jsou viditelné ve Vyhledávání a opatřeny definitivním identifikátorem.\nArchivář"
  },
  {
    "objectID": "procesy.html#procesní-stavy-dokumentů",
    "href": "procesy.html#procesní-stavy-dokumentů",
    "title": "7  Procesní pravidla a stavy",
    "section": "Procesní stavy dokumentů",
    "text": "Procesní stavy dokumentů\n\n\n\n\nTab. 7.4: Procesní stavy dokumentů\n\n\n\n\n\n\n\n\nStav\nNázev\nVysvětlivka\nProvádí\n\n\n\n\nD1\nNerevidovaný\nDokument byl do systému vložen dávkově pomocí importu a věcný obsah záznamu čeká na kontrolu. Nerevidované dokumenty jsou viditelné ve Vyhledávání a jsou opatřeny definitivním identifikátorem.\nAdministrátor\n\n\nD2\nZapsaný\nDokument byl založen, avšak na Kartě dokumentu nebyly doplněny všechny údaje a dokument nebyl dosud zveřejněn. Identifikátor dokumentu je pouze dočasný.\nBadatel\n\n\nD3\nArchivovaný\nDokument byl po kontrole všech údajů správcem systému archivován. Dokumenty v tomto stavu jsou viditelné ve Vyhledávání a opatřeny definitivním identifikátorem.\nArchivář"
  },
  {
    "objectID": "procesy.html#procesní-stavy-externích-zdrojů",
    "href": "procesy.html#procesní-stavy-externích-zdrojů",
    "title": "7  Procesní pravidla a stavy",
    "section": "Procesní stavy externích zdrojů",
    "text": "Procesní stavy externích zdrojů\n\n\n\n\nTab. 7.5: Procesní stavy externích zdrojů\n\n\n\n\n\n\n\n\nStav\nNázev\nVysvětlivka\nProvádí\n\n\n\n\nB1\nNerevidovaný záznam\nBibliografický záznam (externí zdroj) byl do systému vložen dávkově pomocí importu a věcný obsah záznamu čeká na kontrolu. Nerevidované záznamy jsou viditelné ve Vyhledávání a jsou opatřeny definitivním identifikátorem.\nAdministrátor\n\n\nB2\nZapsaný\nBibliografický záznam (externí zdroj) byl založen, avšak na Kartě bibliografického záznamu nebyly doplněny všechny údaje a záznam nebyl dosud zveřejněn. Identifikátor záznamu je pouze dočasný.\nBadatel\n\n\nB3\nPotvrzený\nBibliografický záznam (externí zdroj) byl po kontrole všech údajů správcem systému potvrzen. Záznamy v tomto stavu jsou viditelné ve Vyhledávání a opatřeny definitivním identifikátorem.\nArchivář"
  },
  {
    "objectID": "procesy.html#procesní-stavy-jednotek-pian",
    "href": "procesy.html#procesní-stavy-jednotek-pian",
    "title": "7  Procesní pravidla a stavy",
    "section": "Procesní stavy jednotek PIAN",
    "text": "Procesní stavy jednotek PIAN\n\n\n\n\nTab. 7.6: Procesní stavy jednotek PIAN\n\n\n\n\n\n\n\n\nStav\nNázev\nVysvětlivka\nProvádí\n\n\n\n\nN\nNepotvrzený\nPIAN byl vytvořen uživatelem při zápisu akce či projektu, avšak nebyl dosud ověřen správcem systému. Identifikátor PIAN je v tomto stavu pouze dočasný.\nBadatel\n\n\nP\nPotvrzený\nPIAN byl zkontrolován správcem systému a byl mu přidělen definitivní identifikátor.\nArchivář"
  },
  {
    "objectID": "heslare.html#komponenty-a-nálezy",
    "href": "heslare.html#komponenty-a-nálezy",
    "title": "8  Hesláře",
    "section": "Komponenty a nálezy",
    "text": "Komponenty a nálezy"
  },
  {
    "objectID": "heslare.html#prostorové-vymezení",
    "href": "heslare.html#prostorové-vymezení",
    "title": "8  Hesláře",
    "section": "Prostorové vymezení",
    "text": "Prostorové vymezení"
  },
  {
    "objectID": "heslare.html#archiv-dokumentů",
    "href": "heslare.html#archiv-dokumentů",
    "title": "8  Hesláře",
    "section": "Archiv dokumentů",
    "text": "Archiv dokumentů"
  },
  {
    "objectID": "heslare.html#sondy-madb",
    "href": "heslare.html#sondy-madb",
    "title": "8  Hesláře",
    "section": "Sondy (MADB)",
    "text": "Sondy (MADB)"
  },
  {
    "objectID": "zdroje.html",
    "href": "zdroje.html",
    "title": "9  Zdroje",
    "section": "",
    "text": "Neustupný, E. 1986 Sídelní areály pravěkých zemědělců. Památky\nArcheologické 67(1): 226–234.\n\n\nPerrin, K, Brown, DH, Lange, G, Bibby, D, Carlsson, A, Degraeve, A,\nKuna, M, Larsson, Y, Pálsdóttir, SU, Stoll-Tucker, B, Dunning, C and\nBieberstein, ARV. 2014. Standardy\na příručka k dobré praxi péče o archeologické fondy v Evropě.\nEAC Guidelines 1. Namur: Europae Archaeologia\nConsilium (EAC)."
  }
]