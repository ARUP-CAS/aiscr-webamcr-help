{
  "hash": "873de04679d614a3e645f7cb33646493",
  "result": {
    "engine": "knitr",
    "markdown": "---\ntitle: Identifikátory\n---\n\n\n\n::: {.callout-important}\n\n## Upozornění\n\nNásledující stránka k 1. červenci 2024 neprošla revizí a informace, které obsahuje, nemusí být plně platné pro aktuálně spuštěné verze nástrojů AMČR.\nZároveň mohou být některé odkazy, které stránka obsahuje nefunkční, screenshoty ze zastaralých verzí nástrojů apod.  \n\n:::\n\nZákladním cílem AMČR je vytvořit jednotný a trvale udržitelný systém evidence terénních archeologických [akcí](pojmy.qmd#akce), jejich výsledků a s nimi souvisejících informačních zdrojů.\nNezbytnou součástí systému jsou proto autoritní seznamy položek v jednotlivých datových třídách, v nichž každý záznam získává jedinečný a persistentní identifikátor, přidělovaný jak nově přibývajícím položkám, tak dodatečně importovaným starším datům.\n\nZákladem systému identifikátorů AMČR je identifikátor [projektu](pojmy.qmd#projekty) nebo samostatné [akce](pojmy.qmd#akce).\nTento identifikátor by měl provázet terénní výzkum ve všech jeho fázích a být spojujícím článkem, který jednoznačně propojuje odborné databáze, administrativu terénních výzkumů, příslušné dokumenty, publikace a potenciálně i nálezy v muzejních sbírkách.\nIdentifikátory mají logickou podobu a do jisté míry i srozumitelnou formu: z identifikátoru lze např. vyčíst, ke kterému regionu patří (**Čechy/Morava – C/M**) a o jakou datovou třídu či část datové třídy jde.\nTam, kde to bylo možné, byly zachovány starší identifikátory, které již mohou kolovat v literatuře (např. čísla projektů v [systému IDAV](pojmy.qmd#internetová-databáze-archeologických-výzkumů-idav), čísla fotografií archivu ARÚP, stará čísla jednací atd.), byť někdy v poněkud pozměněném formátu.\n\nSystém rozlišuje identifikátory **definitivní** a **provizorní**.\nPřidělení definitivního identifikátoru je závislé na [procesním stavu](procesy.qmd), ve kterém se aktuálně záznam nachází.\nDíky tomu zbytečně nevznikají v [řadách](heslare.qmd#archiv-dokumentů) identifikátorů mezery, způsobené odstraňováním invalidních záznamů a přírůstek identifikátorů je tak regulován.\nDefinitivní identifikátory jsou akcím přidělovány po odeslání uživatelem ke kontrole, projektům po zápisu a [lokalitám](pojmy.qmd#lokality), [dokumentům](pojmy.qmd#dokumenty), [bibliografii](pojmy.qmd#externí-zdroje-bibliografie) a [PIAN](pojmy.qmd#pian) při archivaci.\nVeškeré záznamy je také možno do systému dávkově naimportovat s již definitivním identifikátorem.\nProvizorní identifikátory jsou před potvrzením a převodem do definitivní podoby označeny prefixem *X-*.\n\n:::{.column-page-right}\n\n\n::: {#tbl-identifikatory .cell tbl-cap='Systém identifikátorů'}\n::: {.cell-output-display}\n\n\n|Třída                                      |Součásti                                                                   |Příklad                                        |\n|:------------------------------------------|:--------------------------------------------------------------------------|:----------------------------------------------|\n|projekt                                    |[region]-[rok][pětimístné číslo projektu]                                  |C-201300001                                    |\n|projektová akce                            |[id_projekt][písmeno]                                                      |C-201300001A                                   |\n|samostatná akce                            |[region]-[číslice 9][šestimístné pořadové číslo][písmeno]                  |C-9000001A                                     |\n|lokalita (nemovitá)                        |[region]-[písmeno podle druhu lokality][sedmimístné pořadové číslo]        |C-N1000001, C-L1000001                         |\n|dokumentační jednotka                      |[id_akce/lokality]-[písmeno „D“][pořadové číslo ve formátu 01]             |C-201300001A-D06                               |\n|komponenta                                 |[id_akce/lokality]-[písmeno „K“][pořadové číslo ve formátu 01]             |C-201300001A-K87, C-N0000001-K01               |\n|nález                                      |bez ID (neautoritní datová třída)                                          |-                                              |\n|PIAN                                       |[písmeno „P“]-[číslo mapového listu ZM50]-[pětimístné pořadové číslo PIAN] |P-1224-654123                                  |\n|dokument projektu                          |bez ID (neautoritní datová třída) - zachován původní název                 |-                                              |\n|dokument (text)                            |[region]-[řada]-[rok][pětimístné pořadové číslo dokumentu]                 |C-TX-201221458, C-TP-201354321                 |\n|dokument (digitální terénní snímek z akce) |[řada]-[ID projektu nebo akce]-[pořadové číslo v libovolné délce]          |DT-C-201300001-12345                           |\n|dokument (ostatní, starý)                  |[region]-[řada]-[rok][pětimístné pořadové číslo dokumentu]                 |C-PY-001066355, C-FT-000012345, C-LN-000007815 |\n|automaticky archivovaná ZAA                |[řada]-[ID projektu nebo akce]-[pořadové číslo ve formátu 01]              |ZA-C-201300001A-01, ZA-C-9001001A-02           |\n|jednotky dokumentu                         |[ID dokumentu]-[písmeno „D“][pořadové číslo ve formátu 01]                 |DT-C-201300001A-12345-D01, C-TX-201221458-D01  |\n|komponenta dokumentu                       |[ID dokumentu]-[písmeno „K“][pořadové číslo ve formátu 01]                 |DT-C-201300001A-12345-K01, C-TX-201221458-K01  |\n|externí zdroj                              |[BIB]-[pořadové číslo v sedmimístném formátu]                              |BIB-0000001                                    |\n|let                                        |region - LET - číslo                                                       |C-LET-00001                                    |\n|archeologické dokumentační body            |ADB-[list mapy SM5]-[pořadové číslo ve formátu 0001]                       |ADB-PRAH01-1234                                |\n|výškové body                               |[id_ADB]-[písmeno „V“][pořadové číslo ve formátu 0001]                     |ADB-PRAH01-1234-V0001                          |\n\n\n:::\n:::\n\n\n:::\n\n\n\n::: {#tbl-rady .cell tbl-cap='Řady identifikátorů dokumentů'}\n::: {.cell-output-display}\n\n\n|Řada |Označení                 |Vysvětlivka                                                             |\n|:----|:------------------------|:-----------------------------------------------------------------------|\n|DD   |digitální data           |tabulky, vektorové kresby aj.                                           |\n|DL   |digitální letecké snímky |digitální fotografie z leteckého průzkumu                               |\n|DP   |digitální předměty       |digitální fotografie nálezů – předmětů                                  |\n|DT   |digitální terén          |digitální záběry z terénních výzkumů                                    |\n|DY   |digitální plány          |digitální plánová dokumentace a mapy                                    |\n|FD   |foto diapozitivy         |diapozitivy se záběry z výzkumů i snímky nálezů                         |\n|FJ   |foto jiné                |osobní fotografie badatelů a událostí v životě instituce                |\n|FP   |foto předměty            |fotografie nálezů – předmětů                                            |\n|FT   |foto terén               |fotografická dokumentace terénních výzkumů                              |\n|LD   |letecké dia              |diapozitivy z leteckého průzkumu                                        |\n|LN   |letecké negativy         |negativy snímků z leteckého průzkumu                                    |\n|PY   |plány                    |mapy a plány terénních situací                                          |\n|TX   |zprávy a hlášení         |textové dokumenty k terénním výzkumům a nálezům                         |\n|ZA   |archiv ZAA               |automaticky generované PDF soubory evidující záznam akce po editaci     |\n|ZL   |katalog lokalit          |automaticky generované PDF soubory evidující záznam lokality po editaci |\n\n\n:::\n:::\n",
    "supporting": [
      "identifikatory_files"
    ],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": null,
    "postProcess": false
  }
}