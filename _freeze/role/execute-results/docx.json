{
  "hash": "a8c80eb4f403a24023c851fcdc0b6dc6",
  "result": {
    "markdown": "# Uživatelské role\n\nAMČR rozlišuje pět uživatelských rolí, jejichž nositelé se liší svými právy při práci s informačním systémem.\nPrávo ke vstupu do informačního systému na elementární úrovni (**A** – **Anonym**) získává každý uživatel, který zavítá do AMČR, Digitálního archivu AMČR, či jiné aplikace AIS CR.\nRozšířená uživatelská práva lze získat na základě [registrace](pracovni-postupy.qmd#registrace-uživatele) (role **B** – **Badatel**), vyšší oprávnění získá pracovník některé z [organizací oprávněných k provádění archeologických výzkumů](pojmy.qmd#oprávněná-archeologická-organizace) (**C** – **Archeolog**).\nNejvyšší uživatelská práva potom mají pracovníci organizací provozujících informační systém AMČR, tedy ARÚP a ARÚB.\nUživatel na úrovni **D** – **Archivář** provádí zejména formální a obsahovou kontrolu záznamů vkládanými uživateli úrovní B a C, správu systému pak provádí uživatel s oprávněním **E** – **Administrátor**.\n\nOprávnění odvozená od uživatelských rolí jsou bez výjimek kumulativní, tj. každá vyšší role disponuje všemi oprávněními příslušnými nižším uživatelským rolím.\nUživatelská role je vždy vázána na konkrétní uživatelský účet a organizace tak může být v systému zastoupena uživateli na všech úrovních oprávnění.\n\nUživatelská role ovlivňuje šíři přístupu k datům a funkcionalitám.\nObecně platí, že všem uživatelům jsou zpřístupněna pro prohlížení všechna [archivovaná data](procesy.qmd) (tj. uzavřené a zkontrolované záznamy), a to s výjimkou takových dat, u kterých autor záznamu či správci systému indikují nebezpečí zneužití, např. [letecké snímky](datovy-model.qmd#evidence-leteckých-snímků), na nichž je zřejmá poloha lokalit ohrožených ilegálními výzkumy s pomocí detektoru kovů aj.\nVytvářet nové záznamy a vkládat nové [dokumenty](pojmy.qmd#dokumenty) mohou jen [registrovaní uživatelé](pojmy.qmd#registrovaný-uživatel).\nRozpracované záznamy jsou zpřístupňovány jen tomu uživateli, který jej edituje, a uživatelům s vyššími oprávněními (úroveň D a E).\n\n## Oprávnění jednotlivých uživatelských rolí\n\n:::{.column-body-outset}\n\n\n\n::: {#tbl-role .cell tbl-cap='Seznam uživatelských rolí a oprávnění'}\n::: {.cell-output-display}\n|Role |Název         |Vysvětlivka                                                                    |Práva                                                                                     |\n|:----|:-------------|:------------------------------------------------------------------------------|:-----------------------------------------------------------------------------------------|\n|A    |Anonym        |Každý uživatel                                                                 |Prohlížet a exportovat archivovaná data, tvořit výpisové sestavy                          |\n|B    |Badatel       |Registrovaný uživatel, zpravidla student, archeolog nebo zájemce o archeologii |Vkládat data o samostatných akcích, vč. dokumentů                                         |\n|C    |Archeolog     |Pracovník organizace oprávněné k terénním archeologickým výzkumům              |Vkládat a přihlašovat projekty, zapisovat zprávy o akcích, vč. dokumentů                  |\n|D    |Archivář      |Pověřený pracovník archivu                                                     |Posuzovat kvalitu záznamů, vracet k dopracování nebo archivovat záznamy, editovat záznamy |\n|E    |Administrátor |Odpovědný pracovník IT                                                         |Dávkově vkládat data, mazat záznamy, spravovat uživatelské účty, spravovat hesláře        |\n:::\n:::\n\n\n\n:::\n",
    "supporting": [
      "role_files"
    ],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {
      "knitr": [
        "{\"type\":\"list\",\"attributes\":{},\"value\":[]}"
      ]
    },
    "preserve": null,
    "postProcess": false
  }
}