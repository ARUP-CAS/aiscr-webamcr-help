{
  "hash": "409a6eff95173b10db1d761b994158eb",
  "result": {
    "markdown": "# Uživatelské role {#sec-role}\n\nAMČR rozlišuje pět uživatelských rolí, jejichž nositelé se liší svými právy při práci s informačním systémem. Právo ke vstupu do informačního systému na elementární úrovni (A – Anonym) získává každý uživatel, který software nainstaluje do svého počítače. Rozšířená uživatelská práva lze získat na základě registrace (role B – Badatel), další oprávnění získá pracovník některé z organizací oprávněných k provádění archeologických výzkumů (C – Archeolog). Vyšší uživatelská práva potom mají pracovníci organizací provozujících informační systém AMČR, tedy ARÚP a ARÚB. Uživatel na úrovni D – Archivář provádí zejména formální a obsahovou kontrolu záznamů vkládanými uživateli úrovní B a C, správu systému pak provádí uživatel s oprávněním E – Administrátor.\n\nOprávnění odvozená od uživatelských rolí jsou bez výjimek kumulativní, tj. každá vyšší role disponuje všemi oprávněními příslušnými nižším uživatelským rolím. Uživatelská role je vždy vázána na konkrétní uživatelský účet a organizace tak může být systému zastoupena uživateli na všech úrovních oprávnění.\n\nUživatelská role ovlivňuje šíři přístupu k datům a funkcionalitám. Obecně platí, že všem uživatelům jsou zpřístupněna pro prohlížení všechna archivovaná data (tj. uzavřené a zkontrolované záznamy), a to s výjimkou takových dat, u kterých autor záznamu či správci systému indikují nebezpečí zneužití, např. letecké snímky, na nichž je zřejmá poloha lokalit ohrožených ilegálními výzkumy s pomocí detektoru kovů. Vytvářet nové záznamy a vkládat nové dokumenty mohou jen registrovaní uživatelé. Rozpracované záznamy jsou zpřístupňovány jen tomu uživateli, který jej edituje, a uživatelům s vyššími oprávněními (úroveň D a E).\n\n:::{.column-body-outset}\n\n::: {#tbl-role .cell tbl-cap='Uživatelské role.'}\n::: {.cell-output-display}\n|Role |Název         |Vysvětlivka                                                                    |Práva                                                                                     |\n|:----|:-------------|:------------------------------------------------------------------------------|:-----------------------------------------------------------------------------------------|\n|A    |Anonym        |Každý uživatel                                                                 |Prohlížet a exportovat archivovaná data, tvořit výpisové sestavy                          |\n|B    |Badatel       |Registrovaný uživatel, zpravidla student, archeolog nebo zájemce o archeologii |Vkládat data o samostatných akcích, vč. dokumentů                                         |\n|C    |Archeolog     |Pracovník organizace oprávněné k terénním archeologickým výzkumům              |Vkládat a přihlašovat projekty, zapisovat zprávy o akcích, vč. dokumentů                  |\n|D    |Archivář      |Pověřený pracovník archivu                                                     |Posuzovat kvalitu záznamů, vracet k dopracování nebo archivovat záznamy, editovat záznamy |\n|E    |Administrátor |Odpovědný pracovník IT                                                         |Dávkově vkládat data, mazat záznamy, spravovat uživatelské účty, spravovat hesláře        |\n:::\n:::\n\n:::\n",
    "supporting": [
      "role_files"
    ],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}