---
title: "AMČR-PAS: Návod pro archeology"
author:
  - name: Petr Pajdla
    orcid: 0000-0001-7050-9572
  - name: Tomáš Chlup
    orcid: 0000-0003-3179-992X
  - name: David Novák
    orcid: 0000-0001-6592-6291
  - name: Jan Mařík
    orcid: 0009-0007-7398-9365
  - name: Balázs Komoróczy
    orcid: 0000-0002-0576-7230
  - name: Olga Lečbychová
    orcid: 0000-0001-5123-1261
  - name: Róbert Antal
date: 2023-06-27
date-format: D. M. YYYY
doi: 10.5281/zenodo.4114128
---

::: {.callout-note}

Původně zveřejněno jako...

:::

## Úvod

AMČR-PAS (Portál amatérských spolupracovníků a evidence
samostatných nálezů) byl vytvořen pro podporu součinnosti dobrovolných
spolupracovníků a oprávněných organizací při provádění archeologických
výzkumů metodou povrchové prospekce, včetně využití detektorů kovů.
Úkolem AMČR-PAS je vytvořit podmínky pro formalizaci a
zároveň usnadnění této spolupráce při současném respektování platných
zákonných norem [čr]{.smallcaps}.

Modul AMČR-PAS je založen na spolupráci amatérských
badatelů s archeology z organizací s oprávněním provádět archeologický
výzkum. Předpokladem je, že archeolog bude kontaktován potenciálním
spolupracovníkem. S ním v modulu AMČR-PAS naváže a potvrdí
`spolupráci` (návod viz níže). Po potvrzení spolupráce se daným
spolupracovníkům otevře možnost registrovat nálezy pod předem dohodnutý
`projekt` v AMČR. Jedním z prvních kroků je tedy založení
projektu terénního průzkumu, které je nutné provést standardní cestou v
deskotopovém klientu AMČR. Následující kroky pak již
probíhají ve webovém rozhraní modulu AMČR-PAS.

**Modul AMČR-PAS** naleznete po přihlášení na [https://amcr.aiscr.cz/](https://amcr.aiscr.cz/){.external}.\
**Webovou stránku AMČR-PAS** pak zde [http://www.archeologickamapa.cz/pas](http://www.archeologickamapa.cz/pas){.external}.

## Principy spolupráce

Vyhledávání archeologických nálezů detektorem kovů je jednou z metod
archeologického výzkumu. Základní podmínkou pro fungování celého systému
je dodržování platného zákona. Tomuto principu musí být podřízena
veškerá technicko-organizační opatření při využívání
AMČR-PAS. Archeologický výzkum může provádět výhradně
organizace k tomu oprávněná a na území, které je vymezeno platnou
dohodou s [av čr]{.smallcaps}. Výzkum musí být registrován v
Archeologické mapě České republiky (AMČR) a má svého
vedoucího, který je pracovníkem dané oprávněné organizace.

### Registrace archeologického výzkumu

Archeologické výzkumy jsou registrovány ve formě projektu v
AMČR, a to vždy ještě před svým zahájením v terénu. Územní
rozsah projektu je vymezen na základě potřeby a cílů, které má projekt
splnit. Výzkum je možné vymezit různými způsoby: jak pro konkrétní
dlouhodobě sledovanou lokalitu, tak jako projekt pro širší region (např.
okres), při respektování zákonné působnosti oprávněné organizace.
Doporučuje se, aby výzkumy s větším územním rozsahem nepřesahovaly z
hlediska délky trvání jeden rok, naopak výzkumy zaměřené na jednu
lokalitu mohou probíhat i několik sezón. Výzkumná strategie projektu a
jeho základní principy by měly být konkretizovány a shrnuty v dokumentu
přiloženém jako součást projektové dokumentace v (AMČR).

### Výzkum provádí oprávněná organizace

Oprávněná organizace realizující konkrétní projekt je zodpovědná za
způsob jeho provedení a jeho organizaci. Pro jasné ukotvení vazby
spolupracovníka na oprávněnou organizaci by s dobrovolným
spolupracovníkem měla být uzavřena dohoda, která specifikuje podmínky
účasti na prováděných výzkumech. Obsahem dohody by měly být zejména
následující body: nastavení způsobu komunikace s vedoucím výzkumu,
povinnost respektování metodických postupů při výzkumu (dokumentace
nálezové situace, využití [gps]{.smallcaps} pro lokalizaci nálezu,
nevyzvedávání nálezů z místa původního uložení např. depoty, hroby),
oddělené uchovávání nálezů jednotlivě, v označených obalech, pravidla
fotodokumentace, vyjednání vstupu na pozemky s vlastníky, správci či
uživateli, odpovědnost za způsobené škody (apod.)

### Každý výzkum má svého vedoucího

Vedoucí výzkumu musí být pracovníkem organizace s oprávněním provádět
archeologický výzkum. Vedoucí výzkumu rozhoduje o aplikaci konkrétních
metodických postupů s ohledem na sledovaný terén (např. orné plochy,
louky, les). Může vymezit specifický okruh vyhledávaných artefaktů,
např. s ohledem na typ sledované lokality. Vedoucí výzkumu musí být
informován o aktuálním zapojení a pohybu dobrovolných spolupracovníků.
Týká se to zejména situací, kdy vedoucí není přímo přítomen na místě. V
těchto případech by měl být vedoucí informován spolupracovníkem (ideálně
formou předem domluvené elektronické komunikace) před zahájením a po
ukončení práce v terénu. Vedoucí výzkumu rozhoduje o výběru, zveřejnění
a míře zpřístupnění nálezů v AMČR-PAS, resp. Digitálním
archivu AMČR.

### Bez nálezného

Jelikož archeologické nálezy evidované v AMČR-PAS jsou
učiněné v režimu archeologického výzkumu, je vyloučeno požadovat výplatu
odměny podle § 23 památkového zákona.

### Evidence nálezů

Veškeré archeologické nálezy a jejich nálezové okolnosti musí být
evidovány. V ideálním případě by základní evidence měla proběhnout přímo
v místě nálezu. V případě technických překážek (nedostupné internetové
připojení, spolupracovník není vybaven chytrým telefonem apod.) by mělo
k evidenci nálezu dojít bez zbytečných odkladů po návratu z terénu.

### Teoretická a praktická příprava dobrovolných spolupracovníků

Všichni uživatelé AMČR-PAS musí být proškoleni. Obsahem
školení by měly být právní podmínky, metodika práce v terénu,
dokumentace a způsob užívání AMČR-PAS.

## Projekt typu průzkum

Projekty typu **průzkum** lze ve vztahu k době trvání vést dvojím
způsobem:

- **sběrné projekty**, v rámci kterých evidujeme nálezy z větších
územní celků (okres, katastr, apod.) Pro takto široce vymezené
projekty platí, že doba jejich trvání nepřekračuje jeden rok;
- projekty, v rámci kterých evidujeme nálezy z **konkrétní lokality**
po delší dobu. Pro takové projekty pak platí omezení doby trvání na
max. pět let. V tomto případě vhodně vyplňte pole *lokalizace* v
projektu a do pole *podnět* uveďte informaci o očekávaném trvání
projektu.

Oba typy projektů jsou vždy zakončeny nálezovou zprávou, viz [dále](pas-archeolog.qmd#archivace-projektu-typu-průzkum).

### Založení projektu v desktopové aplikaci AMČR

![Zapsat projekt](figs/pas-a_amcr.png){#fig-pas-zapsatproj width="80%"}

Projekt založíme po přihlášení do aplikace AMČR kliknitím
na kartu `Projekty` a `Zapsat projekt`

### Zapsat projekt

![Projekt typu průzkum](figs/pas-a_proj_zapsat.png){#fig-pas-pruzkum width="80%"}

1. Aby projekt mohl sloužit k zápisu samostatných nálezů, musí být zapsán jako **průzkum**.
   Položky, které nám nejsou při zápisu projektu známy můžeme proškrtnout (-).
1.  Po přidání obecné lokalizace v mapě projekt zapíšeme.

Pro prospekce realizované na velkém množství katastrů (např. celý okres)
není nutné vymezovat zvlášť všechny dílčí katastry. V takovém případě
vyberte z nabídky katastr okresního města (či okresních měst) a situaci
vysvětlete v poli lokalizace.

### Přihlásit projekt

![Přihlásit projekt](figs/pas-a_proj_prihlasit.png){#fig-pas-prihlasitproj width="80%"}

1.  Po přihlášení projektu doplníme vedoucího projektu (ve většině
    případů sami sebe).
2.  Aplikace nás vyzve k vyplnění nezbytných údajů a projekt přihlásíme.
3.  Do projektové dokumentace vložíme soubor s popisem projektu, jeho
    cílů, územního rozsahu, metodiky a způsobu organizace (vzor
    dokumentu ke stažení
    [zde](http://www.archeologickamapa.cz/downloads/vzor_PAS_projekt.docx){.external}).
4.  Pokud je projekt realizován na území s památkovou ochranou, doplníme
    název kulturní památky a její katalogové číslo dle [Památkového katalogu NPÚ](https://www.pamatkovykatalog.cz/){.external}.

### Zahájit projekt v terénu

![Zahájit projekt](figs/pas-a_proj_zahajit.png){#fig-pas-zahajitproj width="80%"}

1.  Posledním nezbytným krokem je přidat datum zahájení projektu.
2.  Pak klikneme na **Zahájit výzkum**.

### Číslo projektu

![Číslo projektu](figs/pas-a_proj_akce.png){#fig-pas-cisloproj width="80%"}

1. Projekt se zobrazí spolupracovníkům v apliakci AMČR-PAS právě ve stavu `zahájen v terénu`.

   - Číslo projektu lze pro usnadnění zkopírovat z automaticky generovaného výpisu.
   - Číslo sdělíme spolupracovníkům, kteří mají k danému projektu přispívat.

## Webové rozhraní AMČR-PAS

### Přihlášení

:::: {.columns}

::: {.column width="40%"}
![Dialog pro přihlášení](figs/pas-login.png){#fig-pas-login width="80%"}
:::

::: {.column width="60%"}
Pro přihlášení do [aplikace](https://amcr.aiscr.cz/){.external} slouží stejná emailová
adresa a heslo jako do desktopové aplikace AMČR-PAS.
:::

::::

### Úvodní obrazovka

:::: {.columns}

::: {.column width="40%"}
![Výběr modulu AMČR](figs/pas-main.png){#fig-pas-main width="80%"}
:::

::: {.column width="60%"}
Modul AMČR-PAS je jednou ze součástí Archeologického
informačního systému [čr]{.smallcaps} ([ais cr]{.smallcaps}), resp.
Archeologické mapy [čr]{.smallcaps} (AMČR). Ve webové
aplikaci je v současnosti dostupný modul AMČR-PAS a
Knihovna 3D, která slouží pro evidenci 3D modelů a textur relevantních
pro archeologii.
:::

::::

Samotný modul AMČR-PAS se skládá z několika karet:

![Karty po přihlášení do AMČR-PAS](figs/pas-a_main.png){#fig-pas-karty width="80%"}

- **Zapsat**: Zápis nového nálezu;
- **Moje nálezy**: Výčet nálezů, evidovaných pro mou organizaci;
- **Vybrat**: Výběr nálezů dle zadaných kritérií;
- **Spolupráce**: Správa spolupráce s amatérskými badateli;
- **Potvrdit**: Seznam nálezů evidovaných spolupracovníky čekajících na potvrzení.

### Spolupráce

Na kartě `Spolupráce` se zobrazuje tabulka navázaných spolupracovníků.
Po žádosti o spolupráci ze strany amatérského badatele budete vyzvání k
jejímu potvrzení, to provedete právě v této části aplikace. Potvrzením
spolupráce vznikne vazba mezi Vámi a spolupracujícím amatérem.

![Tabulka spoluprací](figs/pas-a_spoluprace_tabulka.png){#fig-pas-spolupracetab width="90%"}

1.  Další informace o spolupráci, manipulace s daným vztahem.
2.  Informace o tom, zda-li je daná spolupráce `aktivní` a je-li `potvrzena`.

:::: {.columns}

::: {.column width="50%"}
![Potvrdit spolupráci](figs/pas-a_spoluprace_potvrdit.png){#fig-pas-spolupracepotvr width="90%"}
:::

::: {.column width="50%"}
Po potvrzení spolupráce, vytvoření projektu a sdělení jeho
identifikátoru může spolupracovník pod tento projekt začít zapisovat
nálezy.
:::

::::

### Potvrzení nálezu

Po tom, co spolupracovník zapíše a potvrdí nález k odeslání, zobrazí se
Vám tyto nálezy pod kartou `Potvrdit` ve formě přehledné tabulky.

![Tabulka nálezů](figs/pas-a_potvrdit_tabulka.png){#fig-pas-nalezytab width="90%"}

1. Úpravu informací zadaných spolupracovníkem provedeme po kliknutí na ikonu {{< fa external-link-alt >}}.
2. Díky nabídce vpravo nahoře můžeme *(platí pro všechny tabulky v aplikaci)*:

    - přepnout tabulku na kompaktní textové zobrazení
    - zvolit sloupce, které budou zobrazeny
    - stáhnout data ve formátech `CSV`, `XML` či `JSON`

### Detail potvrzení nálezu

#### Fotografie

![Tabulka přiložených fotografií](figs/pas-a_zapis_foto.png){#fig-pas-fototab width="90%"}

První zobrazenou sekcí je seznam přiložených fotografií, ty lze po
kliknutí na ikonu {{< fa save >}} stáhnout. Rovněž je
možné nadbytečné fotografie nálezu smazat, případně přidat další, např.
po laboratorním zpracování. **Upozorňujeme, že smazání fotografie ze systému je nevratné!**

Fotografie musí splňovat archeologický dokumentační standard. Tím
rozumějme kolmé a šikmé snímky předmětu tak, aby zachycovaly celkovou
podobu předmětu. Je rovněž vhodné připojit i fotografie nálezových
kontextů. Akceptovány jsou fotografie ve formátu `JPG`, `PNG`, `TIFF` do
maximální velikosti 100 MB na jednu fotku (není tedy třeba je
komprimovat či zmenšovat). Fotografie dokumentující předmět před
nahráním ořízněte a natočte tak, aby osy měřítka a předmětu kopírovaly
svislou a vodorovnou rovinu osy fotografie. Pro více informací o dobré
praxi v dokumentaci drobných nálezů viz sekce [Fotografická dokumentace nálezů](pas-foto.qmd).

#### Nálezové okolnosti

![Nálezové okolnosti](figs/pas-a_zapis_okolnosti.png){#fig-pas-aokolnosti width="80%"}

V sekci `Nálezové okolnosti` najdeme:

-   číslo projektu,
-   jméno a příjmení nálezce (resp. autora záznamu),
-   katastrální území nálezu (automaticky vyplněno podle lokalizace v mapě),
-   detailnější popis lokalizace - např. formou parc. č. či pomístního názvu (ulice, trať, poloha). Prosím dodržte následující formát zápisu: *Poloha, (parc. č.)*,
-   identifikaci nálezce - tu mohu z důvodu anonymizace hledače upravit na hodnotu `anonym, anonym`,
-   datum nálezu,
-   další nálezové okolnosti.

#### Lokalizace nálezu

![Mapové okno](figs/pas-a_zapis_mapa.png){#fig-pas-amapa width="80%"}

Mapové okno slouží k přesné lokalizaci nálezu. Lze přepínat mezi různými
mapovými podklady.

Místo nálezu je možné určit několika způsoby:

-   Zadáním geografických souřadnic.
    Akceptovány jsou souřadnice:

    -   [wgs-84]{.smallcaps} uváděné v decimálních stupních, např. `50.0903260, 14.4090983`,
    -   [s-jtsk]{.smallcaps} uváděné v záporných hodnotách v metrech, např. `-597268, -1161521`.

-   V případě práce v terénu s telefonem s GPS lokalizací pomocí tlačítka `Současná poloha` {{< fa map-marker-alt >}}.
    Pro tuto funkci je nutné povolit v prohlížeči přístup k polohovým údajům zařízení, které používáte.
-   Přiblížením v mapě a vybráním přesného bodu.

#### Nález

![Popis nálezu](figs/pas-a_zapis_nalez.png){#fig-pas-apopis width="80%"}

V sekci `Nález` je specifikována datace nálezu, typ předmětu atd.
Vyplnění této části je pro amatérské spolupracovníky povinné, nicméně
předpokládáme úpravu zadaných informací archeologem.

-   Pole `Přesná datace` slouží k bližší dataci nálezu nad rámec pole
    `Období`, může obsahovat století (např. u mincí) či plné znění
    konkrétního periodizačního systému (*Lt C/D, Řím A0* atp).

#### Uložení

![Detaily uložení nálezu](figs/pas-a_zapis_ulozeni.png){#fig-pas-ulozeninal width="80%"}

Poslední vyplňovanou sekcí jsou informace o uložení a předání nálezu.
Rozepsaný formulář lze v jakémkoliv bodě práce uložit a vrátit se k němu
později. Zde je nutné:

1.  **potvrdit předání** nálezu oprávněné organizaci,
2.  uvést `Evidenční číslo` přidělené danému nálezu. Tím není nutně
    inventární číslo, může jím být přírůstkové číslo či libovolný
    **unikátní identifikátor**, pod kterým bude možné daný nález ve
    sbírce kdykoli dohledat. Případně je možné pro evidenci využít
    unikátní identifikátor generovaný v AMČR-PAS, který se
    skládá z identifikátoru projektu a pořadového čísla nálezu v daném
    projektu. Pak do kolonky `Evidenční číslo` přidáme poznámku .
3.  nastavit `Přístupnost`, což je úroveň, na které bude zobrazena
    geografická poloha daného nálezu, automaticky je předvyplněna
    přístupnost `archeolog`, v odůvodněných případech lze přístupnost
    omezit na `archiváře`, případně informace zpřístupnit širšímu okruhu
    uživatelů (anonymní, registrovaní badatelé).

### Moje nálezy a Vybrat

![Karty aplikace Moje nálezy a Vybrat](figs/pas-a_moje.png){#fig-pas-amojenal width="80%"}

Karta `Moje nálezy` nabízí výpis nálezů evidovaných spolupracovníky mé
organizace. Karta `Vybrat` pak nabízí multikriteriální vyhledávání v
nálezech evidovaných v modulu AMČR-PAS. V obou případech
lze záznamy libovolně filtrovat, řadit, případně exportovat do
podporovaných formátů.

## Nález v Digitálním archivu AMČR

![Digitální archiv AMČR](figs/pas-digiarchiv1.png){#fig-pas-ada1 width="80%"}

Po **odeslání záznamu nálezu** jej potvrdí osoba pověřená archivací
detektorových nálezů na příslušném Archeologickém ústavu [av
čr]{.smallcaps}. Následně je záznam zveřejněn v Digitálním archivu
AMČR v kategorii [Samostatné nálezy](https://digiarchiv.aiscr.cz/results?entity=samostatny_nalez){.external}. Zde
jsou zveřejněny všechny nálezy evidované v modulu
AMČR-PAS, jejich lokalizace však může být z důvodu ochrany
archeologického dědictví zobecněna na okres, v němž byl daný nález
evidován. Ke zveřejnění nálezů dochází zpravidla do 48 hodin od
archivace. Archivace a zveřejnění samostatných nálezů je nezávislá na
archivaci daného projektu. Ve chvíli, kdy dojde k archivaci prvního
nálezu, v Digitálním archivu jsou zveřejněna i základní metadata o
souvisejícím projektu.

![Samostatné nálezy v Digitálním archivu AMČR](figs/pas-digiarchiv2.png){#fig-pas-ada2 width="80%"}

## Archivace projektu typu průzkum

Pro posunutí projektu typu průzkum do stavu *navržen k archivaci*, kdy
se spolupracujícím již nebude zobrazovat číslo projektu ve webovém
rozhraní, tj. nebude možné pod projekt zapisovat nové nálezy, postupujte
následovně:

1.  v desktopové aplikaci AMČR vyberte projekt;
2.  ukončete projekt v terénu, případně upravte začátek a konec projektu
    v terénu tak, aby data odpovídala skutečnosti;
3.  vytvořte *Akci*, u té vyplňte nutné minimum údajů tak, aby ji bylo
    možno odeslat, případně povinná pole proškrtněte (-);
4.  vytvořte *Dokumentační jednotku (Celek akce)*, ta je formální, aby
    bylo projekt možné uzavřít. Zaškrtněte pole *Negativní zjištění* v
    podsekci *Popis dokumentační jednotky*;
5.  přidejte *PIAN*, bod, který umístěte na okresní/krajské město apod.,
    jde o formální krok;
6.  Nahrajte k akci nálezovou zprávu podle zjednodušeného vzoru (vzor
    [zde](https://amcr-info.aiscr.cz/downloads/AMCR_PAS_vzor_NZ.docx){.external}),
    pro inspiraci můžete využít následující
    [příklad](https://amcr-info.aiscr.cz/downloads/AMCR_PAS_NZ_priklad.pdf){.external};
7.  navrhněte projekt k archivaci.

Forma NZ k projektům typu průzkum je o poznání stručnější než v případě
klasických nálezových zpráv, neboť o vyplnění komponent a jednotlivých
položek se stará provázanost s nálezy v AMČR-PAS. Předpokládáme, že v
návaznosti na typ projektu, počet nálezů atd. bude obsahovat jednotky
stran. Administrace a zpřístupnění údajů z NZ budou probíhat v takovém
režimu, aby nedošlo k úniku informací o ohrožených archeologických
lokalitách. Pokud bude NZ takové informace obsahovat, může dojít k
oddálení jejího zveřejnění až na dohodnutý termín. V takovém případě
opatřete přiložený dokument komentářem nebo kontaktujte správce AMČR.
