---
title: Historie
date: 2025-08-06
---

<!-- ::: {.callout-important}

## Upozornění

Následující stránka k 1. srpnu 2024 neprošla revizí a informace, které obsahuje, nemusí být plně platné pro aktuálně spuštěné verze nástrojů AMČR.
Zároveň mohou být některé odkazy, které stránka obsahuje nefunkční, screenshoty ze zastaralých verzí nástrojů apod.  

::: -->

## Vznik systému a jeho autoři

Struktura a funkcionality systému byly navrženy v rámci grantového projektu *Archeologická mapa ČR. Systém pro sběr, správu a prezentaci dat* (MK ČR – program NAKI, [DF12P01OVV003](https://www.isvavai.cz/cep?ss=detail&n=0&h=DF12P01OVV003){.external}, 2012-2015) autorským týmem Archeologického ústavu AV ČR, Praha, v. v. i. -- Martin Kuna, David Novák, Jan Hasil a Dana Křivánková.

AMČR je součástí [Archeologického informačního systému ČR](https://www.aiscr.cz/){.external} zapsaného od roku 2016 do [Cestovní mapy velkých výzkumných infrastruktur ČR](https://www.vyzkumne-infrastruktury.cz/cestovni-mapa-velkych-vyzkumnych-infrastruktur-cr/){.external}, který budování infrastruktury v rámci stejnojmenného výzkumného projektu podporuje.
Doplňkovou podporu získává infrastruktura i v rámci programu [Strategie AV21](https://strategie.avcr.cz/){.external} [Akademie věd ČR](https://www.avcr.cz/){.external} a dalších projektů.


### Historie archivu a vznik infrastruktury

Následující [video](https://youtu.be/LWorbWbewrQ?si=6nQQrWsOBKBpy-ti){.external} stručně představuje historii archivů archeologických ústavů a vznik infrastruktury AIS CR.
*Video obsahuje screenshoty z původní desktopové verze aplikace AMČR.*

{{< video https://youtu.be/LWorbWbewrQ?si=6nQQrWsOBKBpy-ti >}}


## Dosavadní vývoj infrastruktury

Systém AMČR představuje klíčovou část archeologické výzkumné infrastruktury v České republice.
Její vznik a rozvoj lze popsat jako tři etapy postupné tvorby a integrace datových bází s následnou fází stabilizace v infrastruktuře AIS CR.
Dané etapy lze stručně charakterizovat takto:

1. **1990--2011**: Vznik a samostatné budování základních evidenčních databází, tj. [Archeologické databáze Čech](/slovnik/index.qmd#archeologická-databáze-čech-adč) (od r. 1990), Digitálního archivu ARÚP (od r. 2002), [Internetové databáze archeologických výzkumů](/slovnik/index.qmd#internetová-databáze-archeologických-výzkumů-idav) (od r. 2008) a [Digitálního archivu a evidence archeologických výzkumů na Moravě a ve Slezsku](/slovnik/index.qmd#digitální-archiv-a-evidence-archeologických-výzkumů-moravy-a-slezska-daeav), od r. 2009).

2. **2012--2015**: Integrace základních informačních zdrojů do komplexního systému Archeologická mapa České republiky sjednocujícího oborový agendový systém s národní databází archeologického dědictví.

3. **2016--2019**: Vznik a etablování Archeologického informačního systému ČR s cílem:

    i. implementovat informační systém na území Moravy a Slezska a
    ii. integrovat další databázové systémy a webové portály k využití odbornou i širší veřejností.
    
4. **od roku 2019**: AIS CR je stabilní a etablovanou výzkumnou infrastrukturou rozvíjející agendový systém a repozitář AMČR a řadu dalších služeb. Vybrané milníky:

    1. **2020** -- Rozvoj Digitálního Archivu AMČR (*Digitální archiv AMČR v2.0*), který umí zobrazovat téměř kompletní data z AMČR.
    1. **2021** -- Spuštěn AMČR-PAS, *Portál amatérských spolupracovníků a evidence samostatných nálezů*, stěžejní nástroj pro evidenci nálezů pocházejících z detektorových a dalších méně destruktivních typů výzkumů.
    2. **2022** -- Spuštěna Mapa oprávněných archeologických organizací.
    3. **2023** -- Dokončena digitalizace a zveřejnění archivních fondů nálezových zpráv obou archeologických ústavů.
    2. **2024** -- AMČR přechází z původní desktopové aplikace na plně webovou verzi.
    3. **2025** -- AMČR přiděluje persistentí identifikátory záznamům, u kterých to dává smysl, především pak DOI dokumentům a IGSN samostatným nálezům a lokalitám.
    <!-- 4. **2025** -- Spuštěny nové weby pro AIS CR a AMČR. -->

## Projekty

Vývoj archeologické infrastruktury byl dosud financován částečně z institucionálních zdrojů Archeologických ústavů AV ČR v [Praze](https://www.arup-cas.cz/){.external} a [Brně](https://www.arub.cz/){.external}, z účelových prostředků přidělených na rozvoj informačních systémů, ale i z dalších projektů zaměřených na výzkum v oblasti sídelní a krajinné archeologie apod.
Výčet projektů, kterými byl rozvoj infrastruktury podpořen, případně dalších projektů, ve kterých jsme byli zapojeni:

<!-- 
- **Název projektu (akronym)**  
  Poskytovatel -- Program [číslo projektu](url){.external}, doba řešení.  
  Krátký popis projektu.  
  Instituce a hlavní řešitel. 
  -->

- **Managing Artificial Intelligence in Archaeology (MAIA)**  
  COST Action [CA23141](https://www.cost.eu/actions/CA23141/){.external}, 2024-2028.  
  MAIA vytváří komunitu archeologů a informatiků pro rozvoj společného porozumění aplikacím umělé inteligence v archeologii.  
  Universita Di Pisa, odpovědný řešitel: Gabriele Gattiglia.
  
- **Network for forest by-products charcoal, resin, tar, potash (PoTaRCh)**  
  COST Action [CA22155](https://www.cost.eu/actions/CA22155/){.external}, 2023-2027.    
  Projekt vytváří síť pro studium *nedřevních* lesních produktů v Evropě s cílem osvětlit jejich historický význam a podpořit jejich využívání.    
  Poznan University of Life Sciences, odpovědná řešitelka: Magdalena Zborowska.

- **ATRIUM -- Advancing FronTier Research In the Arts and hUManities**  
  European Commission -- Horizon Europe [101132163](https://cordis.europa.eu/project/id/101132163){.external}, 2024-2027.  
  Cílem projektu ATRIUM je propojit přední výzkumné infrastruktury v oblasti humanitních věd (DARIAH), archeologie (ARIADNE), jazykovědy (CLARIN) a otevřené vědecké komunikace v sociálních a humanitních vědách (OPERAS).  
  [DARIAH](https://www.dariah.eu/){.external}, odpovědný řešitel: Toma Tasovac.

- **Archeologický informační systém – obnova a rozšíření hardwarových kapacit**  
  MŠMT ČR -- OP JAK [EH23_015/0008167](https://www.isvavai.cz/cep?s=jednoduche-vyhledavani&ss=detail&n=0&h=EH23_015%2F0008167){.external}, 2024-2027.  
  Cílem projektu je obnova a posílení hardwarových kapacit Archeologických ústavů.  
  Archeologický ústav AV ČR, Praha, v. v. i., odpovědný řešitel: David Novák.
  
- **Sharing Heritage and Archaeological Data Effectively (SHADE)**  
  COST Innovators Grant [IG18128](https://www.cost.eu/actions/IG18128/){.external}, 2023-2024.   
  SHADE navazuje na projekt SEADDA.   
  University of York -- Archaeology Data Service, odpovědný řešitel: Julian Richards.
  
- **Integrating Platforms for the European Research Infrastructure on Heritage Science (IPERION HS)**  
  European Commission -- Horizon 2020 [871034](https://doi.org/10.3030/871034){.external}, 2020-2024.   
  Implementace evropské infrastruktury pro *heritage science*.  
  Consiglio Nazionale delle Ricerche, odpovědný řešitel: Luca Pezzati.

- **Saving European Archaeology from the Digital Dark Age (SEADDA)**  
  COST Action [CA18128](https://www.cost.eu/actions/CA18128/){.external}, 2019-2023.  
  Projekt se zaměřuje na sdílení odborných znalostí a vytváření doporučení a dobré praxe pro archivaci archeologických dat.  
  University of York -- Archaeology Data Service, odpovědný řešitel: Julian Richards.

- **ARIADNEplus -- Advanced Research Infrastructure for Archaeological Data Networking in Europe -- plus**  
  European Commission -- Horizon 2020, [H2020-INFRAIA-2018-1-823914](https://doi.org/10.3030/823914){.external}, 2018-2022.  
  Navazuje na předchozí projekt ARIADNE a dále rozvíjí integrační aktivity spojené s webovou publikací dat.  
  PIN, odpovědný řešitel: Franco Niccolucci.
  
- **Archeologie z nebe. Analýza a prezentace fondů dálkového průzkumu na Moravě a ve Slezsku.**  
  MŠMT -- NAKI III [DG18P02OVV058](https://www.isvavai.cz/cep?ss=detail&n=0&h=DG18P02OVV058){.external}, 2018-2022.  
  Cílem projektu byla digitalizace a zpřístupnění archivních leteckých snímků.  
  Ústav archeologické památkové péče Brno, v.v.i., odpovědná řešitelka: Andrea Matějíčková. 

- **Archeologický informační systém – druhá generace (AIS-2)**  
  MŠMT ČR -- OP VVV, [CZ.02.1.01/0.0/0.0/16_013/0001439](https://www.isvavai.cz/cep?ss=detail&n=0&h=EF16_013%2F0001439){.external}, 2017-2022.  
  Cílem projektu AIS-2 je rozvoj infrastruktury AIS CR. O další rozvoj infrastruktury usiluje třemi způsoby: (i) modernizací HW a SW vybavení infrastruktury, (ii) rozšířením a zkvalitněním datového obsahu a (iii) vytyčením cest jejího vědeckého využití a budoucího rozvoje.  
  Archeologický ústav AV ČR, Praha, v. v. i., odpovědný řešitel: Martin Kuna.

- **INDIHU – Vývoj nástrojů a infrastruktury pro Digital Humanities**  
  MK ČR -- program NAKI II, [DG16P02B039](https://www.isvavai.cz/cep?ss=detail&n=0&h=DG16P02B039){.external}, 2016-2020.  
  Cílem projektu je vytvořit potřebné nástroje a infrastrukturu pro vědeckou práci v humanitních oborech (například historie, literatura, filozofie apod.), jejímž základem nebudou dle stávajících zvyklostí analogové dokumenty, nýbrž zdroje dostupné v elektronické podobě.  
  Knihovna AV ČR, v. v. i., odpovědný řešitel: Martin Lhoták.

- **Archeologický informační systém ČR (AIS CR)**  
  MŠMT ČR –- program Velké infrastruktury, [LM2015080](https://www.isvavai.cz/cep?ss=detail&n=0&h=LM2015080){.external}, 2016-2019.  
  Hlavním cílem projektu je vyrovnat rozdíl mezi zpracování dat v Čechách a na Moravě/Slezsku (zpracování fondů ARÚB) a navázat systém na další informační zdroje.  
  Archeologický ústav AV ČR, Brno, v. v. i., odpovědná řešitelka: Olga Lečbychová.

- **Strategie AV21**  
  AV ČR, 2015-2018.  
  S podporou z tohoto programu bylo možné získat licenci aplikace AMČR pro území Moravy a Slezska a změnu licence AMČR do režimu open-source. Dochází též k podpoře tvorby nových datových bloků.  
  Archeologický ústav AV ČR, Praha, v. v. i., odpovědní řešitelé: Martin Kuna, David Novák.

- **Informační systém archeologických pramenů Prahy (IIS_APP)**  
  MK ČR –- program NAKI, [DF13P01OVV014](https://www.isvavai.cz/cep?ss=detail&n=0&h=DF13P01OVV014){.external}, 2013-2017.  
  Cílem projektu bylo vytvořit interaktivní informační systém archeologických pramenů Prahy (IIS_APP) v prostředí GIS a současně digitalizovat a do systému AMČR integrovat Mapu archeologických dokumentačních bodů L. Hrdličky.  
  Archeologický ústav AV ČR, Praha, v. v. i., odpovědná řešitelka: Ivana Boháčová.

- **ARIADNE -- Advanced Research Infrastructure for Archaeological Dataset Networking in Europe**  
  European Commission -- program FP7, [FP7-INFRASTRUCTURES-2012-1-313193](https://cordis.europa.eu/project/id/313193){.external}, 2013-2017.  
  Projekt byl zaměřen na integraci archeologických digitálních dat do jednotného evropského katalogu a byl z něj financován vývoj aplikace Digitální archiv AMČR.  
  PIN, odpovědný řešitel: Franco Niccolucci.

- **Archeologická mapa ČR. Systém pro sběr, správu a prezentaci dat (AMČR)**  
  MK ČR –- program NAKI, [DF12P01OVV003](https://www.isvavai.cz/cep?ss=detail&n=0&h=DF12P01OVV003){.external}, 2012-2015.  
  V rámci projektu proběhla obsahová a věcná revize existujících dat a byl vytvořen softwarový nástroj (desktopový klient) pro správu dat a licence pro použití na území Čech.  
  Archeologický ústav AV ČR, Praha, v. v. i., odpovědný řešitel: Martin Kuna.

- **Digitální archiv české archeologie**  
  AV ČR, [1ET200020405](https://www.isvavai.cz/cep?ss=detail&n=0&h=1ET200020405){.external}, 2004-2008.  
  Z projektu byl částečně hrazen vznik repozitáře terénní dokumentace a metadatový popis dokumentů při digitalizaci archivu po povodni v r. 2002.  
  Archeologický ústav AV ČR, Praha, v. v. i., odpovědný řešitel: Martin Kuna.
  
- **Riziko archeologického výzkumu**  
  GA AV ČR, [IBS8002001](https://www.isvavai.cz/cep?ss=detail&n=0&h=IBS8002001){.external}, 2000-2003.  
  V projektu byla zahájena revize prostorových údajů [Archeologické databáze Čech](/slovnik/index.qmd#archeologická-databáze-čech-adč) a rozpracovány obecné principy tvorby a správy prostorových dat.  
  Archeologický ústav AV ČR, Praha, v. v. i., odpovědný řešitel: Martin Kuna.
  
- **Sídelní prostor pravěkých Čech**  
  GA ČR, [GV404/97/K024](https://www.isvavai.cz/cep?ss=detail&n=0&h=GV404%2F97%2FK024){.external}, 1997-2002.  
  V rámci projektu byl mimo jiné zahájen systematický letecký průzkum Čech, který přinesl velké množství údajů o nových archeologických lokalitách.  
  Archeologický ústav AV ČR, Praha, v. v. i., odpovědný řešitel: Martin Gojda.
