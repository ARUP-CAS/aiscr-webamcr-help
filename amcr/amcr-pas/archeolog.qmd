---
title: "Návod pro archeology"
subtitle: "Pokyny pro archeology k vytváření a správě projektů typu průzkum a samostatných nálezů v AMČR-PAS"
# author:
#   - name: Petr Pajdla
#     orcid: 0000-0001-7050-9572
#   - name: Tomáš Chlup
#     orcid: 0000-0003-3179-992X
#   - name: David Novák
#     orcid: 0000-0001-6592-6291
#   - name: Róbert Antal
#     orcid: 0009-0004-4482-2257
#   - name: Jan Mařík
#     orcid: 0009-0007-7398-9365
#   - name: Balázs Komoróczy
#     orcid: 0000-0002-0576-7230
#   - name: Olga Lečbychová
#     orcid: 0000-0001-5123-1261
date: 2025-06-23
# doi: 10.5281/zenodo.4114128
---

::: {.callout-note}

Původně zveřejněno jako:\
Pajdla P., Chlup T., Novák D., Mařík J., Komoróczy B., Lečbychová O. a Antal R. 2021: *AMČR-PAS Základní principy používání a návod pro archeology.* Zenodo. doi:[10.5281/zenodo.4114128](https://doi.org/10.5281/zenodo.4114128){.external}.

:::


**AMČR-PAS** (**Portál amatérských spolupracovníků a evidence samostatných nálezů**) byl vytvořen pro podporu součinnosti dobrovolných spolupracovníků a oprávněných organizací při provádění archeologických výzkumů metodou povrchové prospekce, včetně využití detektorů kovů.
Úkolem AMČR-PAS je vytvořit podmínky pro transparentnost, formalizaci, a zároveň usnadnění této spolupráce při současném respektování platných zákonných norem ČR.

Modul AMČR-PAS je založen na spolupráci amatérských badatelů s archeology z organizací s oprávněním provádět archeologický výzkum. 
Předpokladem je, že archeolog bude kontaktován potenciálním spolupracovníkem. 
S ním v modulu AMČR-PAS naváže a potvrdí spolupráci (návod viz níže). 
Po potvrzení spolupráce se daným spolupracovníkům otevře možnost registrovat nálezy pod předem dohodnutý [projekt](/slovnik#projekty) v AMČR. 
Celý proces managementu projektů typu průzkum i potvrzování samostatných nálezů probíhá plně ve webové aplikaci AMČR.

::: {.callout-note}

## Odkazy

Do **AMČR** se přihlásíte zde: [https://amcr.aiscr.cz/](https://amcr.aiscr.cz/){.external}.\
**Webovou stránku AMČR-PAS** pak naleznete zde [https://amcr-info.aiscr.cz/pas](https://amcr-info.aiscr.cz/pas){.external}.\

:::


## Principy spolupráce

Vyhledávání archeologických nálezů detektorem kovů je jednou z metod
archeologického výzkumu. Základní podmínkou pro fungování celého systému
je dodržování platného zákona. Tomuto principu musí být podřízena
veškerá technicko-organizační opatření při využívání
AMČR-PAS. Archeologický výzkum může provádět výhradně
organizace k tomu oprávněná a na území, které je vymezeno platnou
dohodou s [av čr]{.smallcaps}. Výzkum musí být registrován v
Archeologické mapě České republiky (AMČR) a má svého
vedoucího, který je pracovníkem dané oprávněné organizace.

### Registrace archeologického výzkumu

Archeologické výzkumy jsou registrovány ve formě projektu v AMČR, a to vždy ještě před svým zahájením v terénu. 
Územní rozsah projektu je vymezen na základě potřeby a cílů, které má projekt splnit. 
Výzkum je možné vymezit různými způsoby: jak pro konkrétní dlouhodobě sledovanou lokalitu, tak jako projekt pro širší region (např. okres), při respektování zákonné působnosti oprávněné organizace.
Doporučuje se, aby výzkumy s větším územním rozsahem nepřesahovaly z hlediska délky trvání jeden rok, naopak výzkumy zaměřené na kontinuální prospekci jedné lokality mohou probíhat i několik sezón (až pět let). 
Výzkumná strategie projektu a jeho základní principy by měly být konkretizovány a shrnuty v dokumentu přiloženém jako součást projektové dokumentace v (AMČR).

### Výzkum provádí oprávněná organizace

Oprávněná organizace realizující konkrétní projekt je zodpovědná za
způsob jeho provedení a jeho organizaci. Pro jasné ukotvení vazby
spolupracovníka na oprávněnou organizaci by s dobrovolným
spolupracovníkem měla být uzavřena dohoda, která specifikuje podmínky
účasti na prováděných výzkumech. Obsahem dohody by měly být zejména
následující body: nastavení způsobu komunikace s vedoucím výzkumu,
povinnost respektování metodických postupů při výzkumu (dokumentace
nálezové situace, využití [gps]{.smallcaps} pro lokalizaci nálezu,
nevyzvedávání nálezů z místa původního uložení např. depoty, hroby),
oddělené uchovávání nálezů jednotlivě, v označených obalech, pravidla
fotodokumentace, vyjednání vstupu na pozemky s vlastníky, správci či
uživateli, odpovědnost za způsobené škody (apod.)

### Každý výzkum má svého vedoucího

Vedoucí výzkumu musí být pracovníkem organizace s oprávněním provádět
archeologický výzkum. Vedoucí výzkumu rozhoduje o aplikaci konkrétních
metodických postupů s ohledem na sledovaný terén (např. orné plochy,
louky, les). Může vymezit specifický okruh vyhledávaných artefaktů,
např. s ohledem na typ sledované lokality. Vedoucí výzkumu musí být
informován o aktuálním zapojení a pohybu dobrovolných spolupracovníků.
Týká se to zejména situací, kdy vedoucí není přímo přítomen na místě. V
těchto případech by měl být vedoucí informován spolupracovníkem (ideálně
formou předem domluvené elektronické komunikace) před zahájením a po
ukončení práce v terénu. Vedoucí výzkumu rozhoduje o výběru, zveřejnění
a míře zpřístupnění nálezů v AMČR-PAS, resp. Digitálním
archivu AMČR.

### Bez nálezného

Jelikož archeologické nálezy evidované v AMČR-PAS jsou
učiněné v režimu archeologického výzkumu, je vyloučeno požadovat výplatu
odměny podle § 23 památkového zákona.

### Evidence nálezů

Veškeré archeologické nálezy a jejich nálezové okolnosti musí být
evidovány. V ideálním případě by základní evidence měla proběhnout přímo
v místě nálezu. V případě technických překážek (nedostupné internetové
připojení, spolupracovník není vybaven chytrým telefonem apod.) by mělo
k evidenci nálezu dojít bez zbytečných odkladů po návratu z terénu.

### Teoretická a praktická příprava dobrovolných spolupracovníků

Všichni uživatelé AMČR-PAS musí být proškoleni. Obsahem
školení by měly být právní podmínky, metodika práce v terénu,
dokumentace a způsob užívání AMČR-PAS.

## Projekt typu průzkum

Projekty typu **průzkum** lze ve vztahu k době trvání vést dvojím
způsobem:

- **sběrné projekty**, v rámci kterých evidujeme nálezy z větších
územní celků (okres, katastr, apod.), pro takto široce vymezené
projekty platí, že doba jejich trvání nepřekračuje jeden rok;
- projekty, v rámci kterých evidujeme nálezy z **konkrétní lokality**
po delší dobu, pro takové projekty pak platí omezení doby trvání na
max. pět let, v tomto případě vhodně vyplňte pole *lokalizace* v
projektu a do pole *podnět* uveďte informaci o očekávaném trvání
projektu.
- třetí kategorií projektů typu průzkum jsou **projekty pro retrospektivní zápis**, 
určené na zpětný zápis nálezů, které se do sbírky instituce dostaly před vznikem AMČR-PAS, 
případně před tím, než organizace začala AMČR-PAS systematicky používat.

Všechny typy projektů jsou vždy zakončeny nálezovou zprávou, viz [dále](archeolog.qmd#archivace-projektu-typu-průzkum).


## Správa projektů

![Správa projektů](figs/pas-a_amcr.png){width="100%"}

Projekt založíme po přihlášení do aplikace AMČR kliknutím na kartu `Projekty` a `Zapsat`.
Základní postup správy projektů typu průzkum se v zásadě neliší od správy běžných typů projektů, viz návod [zde](/amcr/projekty.qmd).

### Zapsat projekt

![Zápis projektu typu průzkum](figs/pas-a_proj_zapsat.png){width="60%"}

1. Aby projekt mohl sloužit k zápisu samostatných nálezů, musí být zapsán jako **průzkum**.
   Položky, které nám nejsou při zápisu projektu známy můžeme proškrtnout (-).
1.  Po přidání obecné lokalizace v mapě a doplnění povinných polí projekt zapíšeme.

Pro prospekce realizované na velkém množství katastrů (např. celý okres)
není nutné vymezovat zvlášť všechny dílčí katastry. V takovém případě
vyberte z nabídky katastr okresního města (či okresních měst) a situaci
vysvětlete v poli lokalizace.

### Přihlásit projekt

![Projekt přihlásíme v pravém horním rohu okna](figs/pas-a_proj_prihlasit.png){width="40%"}

![Dialogové okno pro přihlášení projektu](figs/pas-a_proj_prihlasit2.png){width="100%"}

1.  Pro přihlášení projektu doplníme vedoucího projektu (ve většině
    případů sami sebe).
2.  Aplikace nás vyzve k vyplnění nezbytných údajů a projekt přihlásíme.
3.  Do projektové dokumentace vložíme soubor s popisem projektu, jeho
    cílů, územního rozsahu, metodiky a způsobu organizace (vzor
    dokumentu ke stažení
    [zde](docs/AMCR-PAS_projekt_vzor.docx)).
4.  Pokud je projekt realizován na území s památkovou ochranou, doplníme
    název kulturní památky a její katalogové číslo dle [Památkového katalogu NPÚ](https://www.pamatkovykatalog.cz/){.external}.
    
![Sekce pro připojení projektové dokumentace](figs/pas-a_proj_dok.png){width="80%"}

### Zahájit projekt v terénu

![Projekt zahájíme v terénu v pravém horním rohu okna](figs/pas-a_proj_zahajit.png){width="60%"}

2.  Klikneme na **Zahájit terén**.
1.  Posledním nezbytným krokem pro zahájení projektu v terénu je přidat datum zahájení.


### Číslo projektu

![Číslo projektu](figs/pas-a_proj_akce.png){width="100%"}

Projekt se zobrazí spolupracovníkům v aplikaci AMČR-PAS právě ve stavu `zahájen v terénu`.

- Číslo projektu lze pro usnadnění zkopírovat.
- Číslo sdělíme spolupracovníkům, kteří mají k danému projektu přispívat.


## Správa nálezů


Samotný modul AMČR-PAS se skládá z několika karet:

![Správa samostatných nálezů v AMČR-PAS](figs/pas-a_main.png){width="80%"}

- **Spolupráce**: Správa spolupráce s amatérskými badateli;
- **Zapsat**: Zápis nového nálezu;
- **Vybrat**: Výběr nálezů dle zadaných kritérií;
- **Moje záznamy**: Výčet nálezů, evidovaných mnou;
- **Naše záznamy**: Výčet nálezů, evidovaných pro mou organizaci;
- **Potvrdit**: Seznam nálezů evidovaných spolupracovníky čekajících na potvrzení.

### Spolupráce

Na kartě `Spolupráce` se zobrazuje tabulka navázaných spolupracovníků.
Po žádosti o spolupráci ze strany amatérského badatele budete vyzvání k
jejímu potvrzení, to provedete právě v této části aplikace. Potvrzením
spolupráce vznikne vazba mezi Vámi a spolupracujícím amatérem.

Po potvrzení spolupráce, vytvoření projektu a sdělení jeho
identifikátoru může spolupracovník pod tento projekt začít zapisovat
nálezy.


### Potvrzení nálezu

Po tom, co spolupracovník zapíše a potvrdí nález k odeslání, zobrazí se
Vám tyto nálezy pod kartou `Potvrdit` ve formě přehledné tabulky.

![Tabulka nálezů](figs/pas-a_potvrdit_tabulka.png){width="90%"}

1. Úpravu informací zadaných spolupracovníkem provedeme po kliknutí na identifikátor nálezu.
2. Díky nabídce vpravo nahoře můžeme *(platí pro všechny tabulky v aplikaci)*:

    - přepnout tabulku na kompaktní textové zobrazení
    - zvolit sloupce, které budou zobrazeny
    - stáhnout data ve formátech `CSV`, `JSON` či `XLSX`.

### Detail potvrzení nálezu

#### Fotografie

![Tabulka přiložených fotografií](figs/pas-a_zapis_foto.png){width="90%"}

První zobrazenou sekcí je seznam přiložených fotografií, ty lze po
kliknutí na ikonu {{< fa save >}} stáhnout. Rovněž je
možné nadbytečné fotografie nálezu smazat, případně přidat další, např.
po laboratorním zpracování, případně již nahrané fotografie nahradit.
**Upozorňujeme, že smazání fotografie ze systému je nevratné!**

Fotografie musí splňovat archeologický dokumentační standard. Tím
rozumějme kolmé a šikmé snímky předmětu tak, aby zachycovaly celkovou
podobu předmětu. Je rovněž vhodné připojit i fotografie nálezových
kontextů. Akceptovány jsou fotografie ve formátu `JPG`, `PNG`, `TIFF` do
maximální velikosti 100 MB na jednu fotku (není tedy třeba je
komprimovat či zmenšovat). Fotografie dokumentující předmět před
nahráním ořízněte a natočte tak, aby osy měřítka a předmětu kopírovaly
svislou a vodorovnou rovinu osy fotografie. Pro více informací o dobré
praxi v dokumentaci drobných nálezů viz sekce [Fotografická dokumentace nálezů](foto.qmd).

#### Nálezové okolnosti

![Detail záznamu](figs/pas-a_zapis_okolnosti.png){width="80%"}

V sekci `Detail` najdeme:

-   číslo projektu,
-   jméno a příjmení nálezce (resp. autora záznamu), tu mohu z důvodu anonymizace hledače upravit na hodnotu `anonym, anonym`,
-   katastrální území nálezu (automaticky vyplněno podle lokalizace v mapě),
-   detailnější popis lokalizace - např. formou parc. č. či pomístního názvu (ulice, trať, poloha). Prosím dodržte následující formát zápisu: *Poloha, (parc. č.)*,
-   datum nálezu,
-   další nálezové okolnosti,
-   vlastní popis nálezu:
    -  datace nálezu do určitého období, 
    -  pole `Přesná datace` slouží k bližší dataci nálezu nad rámec pole
        `Období`, může obsahovat století (např. u mincí) či plné znění
        konkrétního periodizačního systému (*Lt C/D, Řím A0* atp).
    -  typ nalezeného předmětu,
    -  materiál atd.

Vyplnění této části je pro amatérské spolupracovníky většinou povinné, nicméně předpokládáme úpravu zadaných informací archeologem.
Úpravu zadaných údajů provedeme po kliknutí na ikonu **tužky** v pravém horním roku dané sekce.

![Upravit záznam](figs/pas-a_zapis_upravit.png){width="30%"}


#### Lokalizace nálezu

Mapové okno slouží k přesné lokalizaci nálezu. Lze přepínat mezi různými
mapovými podklady.

Místo nálezu je možné určit několika způsoby:

-   Zadáním geografických souřadnic.
    Akceptovány jsou souřadnice:

    -   [wgs-84]{.smallcaps} uváděné v decimálních stupních, např. `50.0903260, 14.4090983`,
    -   [s-jtsk]{.smallcaps} uváděné v záporných hodnotách v metrech, např. `-597268, -1161521`.

-   V případě práce v terénu s telefonem s GPS lokalizací pomocí tlačítka `Současná poloha` {{< fa map-marker-alt >}}.
    Pro tuto funkci je nutné povolit v prohlížeči přístup k polohovým údajům zařízení, které používáte.
-   Přiblížením v mapě a vybráním přesného bodu.


#### Uložení

![Detaily uložení nálezu](figs/pas-a_zapis_ulozeni.png){width="80%"}

Poslední vyplňovanou sekcí jsou informace o uložení a předání nálezu.
Rozepsaný formulář lze v jakémkoliv bodě práce uložit a vrátit se k němu
později. Zde je nutné:

1.  **potvrdit předání** nálezu oprávněné organizaci,
2.  uvést `Evidenční číslo` přidělené danému nálezu. Tím není nutně
    inventární číslo, může jím být přírůstkové číslo či libovolný
    **unikátní identifikátor**, pod kterým bude možné daný nález ve
    sbírce kdykoli dohledat. Případně je možné pro evidenci využít
    unikátní identifikátor generovaný v AMČR-PAS, který se
    skládá z identifikátoru projektu a pořadového čísla nálezu v daném
    projektu. Pak do kolonky `Evidenční číslo` přidáme poznámku .
3.  nastavit `Přístupnost`, což je úroveň, na které bude zobrazena
    geografická poloha daného nálezu, automaticky je předvyplněna
    přístupnost `archeolog`, v odůvodněných případech lze přístupnost
    omezit na `archiváře`, případně informace zpřístupnit širšímu okruhu
    uživatelů (anonymní, registrovaní badatelé).

### Moje nálezy, Naše nálezy a Vybrat

Karty `Moje nálezy` a `Naše nálezy` nabízí výpis nálezů evidovaných spolupracovníky mé
organizace. Karta `Vybrat` pak nabízí multikriteriální vyhledávání v
nálezech evidovaných v modulu AMČR-PAS. V obou případech
lze záznamy libovolně filtrovat, řadit, případně exportovat do
podporovaných formátů.

## Nález v Digitálním archivu AMČR

![Digitální archiv AMČR](figs/pas-digiarchiv1.png){width="80%"}

Po **odeslání záznamu nálezu** jej potvrdí osoba pověřená archivací
detektorových nálezů na příslušném Archeologickém ústavu [av
čr]{.smallcaps}. Následně je záznam zveřejněn v Digitálním archivu
AMČR v kategorii [Samostatné nálezy](https://digiarchiv.aiscr.cz/results?entity=samostatny_nalez){.external}. Zde
jsou zveřejněny všechny nálezy evidované v modulu
AMČR-PAS, jejich lokalizace však může být z důvodu ochrany
archeologického dědictví zobecněna na okres, v němž byl daný nález
evidován. Ke zveřejnění nálezů dochází zpravidla do 48 hodin od
archivace. Archivace a zveřejnění samostatných nálezů je nezávislá na
archivaci daného projektu. Ve chvíli, kdy dojde k archivaci prvního
nálezu, v Digitálním archivu jsou zveřejněna i základní metadata o
souvisejícím projektu.

![Samostatné nálezy v Digitálním archivu AMČR](figs/pas-digiarchiv2.png){width="80%"}

## Archivace projektu typu průzkum

Postup pro uzavření projektu:

1. **ukončete projekt v terénu**, případně upravte začátek a konec projektu v terénu tak, aby data odpovídala skutečnosti, v tomto stavu již do projektu nebude možné zapisovat nové nálezy, nicméně lze editovat nálezy stávající;
6. nahrajte k projektu **nálezovou zprávu** podle zjednodušeného vzoru (vzor
    [zde](docs/AMCR-PAS_NZ_vzor.docx)),
    pro inspiraci můžete využít následující
    [příklad](docs/AMCR-PAS_NZ_priklad.pdf);
7. **projekt uzavřete**, po tomto kroku již nebude možné projekt ani navázané nálezy editovat, proto před uzavřením dokončete úpravy všech nálezů;
7. archivář projekt zkontroluje a posune do stavu **archivovaný**.

![Ukončení projektu v terénu](figs/pas-a-ukoncit.png){width="60%"}

::: {.callout-important}

## Stavy projektu typu průzkum

- Ve stavu projektu **ukončený v terénu** se spolupracovníkům již nebude zobrazovat číslo projektu ve webovém
rozhraní, tj. **nebude možné pod projekt zapisovat nové nálezy**, již existující nálezy však bude možné stále editovat.
- Ve stavu **uzavřený** již **nebude možné editovat nálezy** navázané na projekt.

:::

Forma NZ k projektům typu průzkum je o poznání stručnější než v případě
klasických nálezových zpráv, neboť o vyplnění komponent a jednotlivých
položek se stará provázanost s nálezy v AMČR-PAS. Předpokládáme, že v
návaznosti na typ projektu, počet nálezů atd. bude obsahovat jednotky
stran. Administrace a zpřístupnění údajů z NZ budou probíhat v takovém
režimu, aby nedošlo k úniku informací o ohrožených archeologických
lokalitách. Pokud bude NZ takové informace obsahovat, může dojít k
oddálení jejího zveřejnění až na dohodnutý termín. V takovém případě
opatřete přiložený dokument komentářem nebo kontaktujte správce AMČR.
