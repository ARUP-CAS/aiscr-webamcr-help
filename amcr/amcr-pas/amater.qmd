---
title: Návod pro spolupracovníky
subtitle: Základní principy spolupráce a pokyny pro používání AMČR-PAS amatérskými spolupracovníky
# author:
# - name: Petr Pajdla
#   orcid: 0000-0001-7050-9572
# - name: David Novák
#   orcid: 0000-0001-6592-6291
# - name: Jan Mařík
#   orcid: 0009-0007-7398-9365
# - name: Róbert Antal
#   orcid: 0009-0004-4482-2257
# - name: Balázs Komoróczy
#   orcid: 0000-0002-0576-7230
# - name: Olga Lečbychová
#   orcid: 0000-0001-5123-1261
# - name: Tomáš Chlup
#   orcid: 0000-0003-3179-992X
date: 2025-02-07
# doi: 10.5281/zenodo.4114081
# image: ../../figs/thumb_pin.png
---

::: {.callout-note}

Původně zveřejněno jako:\
Pajdla P., Novák D., Mařík J., Antal R., Komoróczy B., Lečbychová O. a Chlup T. 2021: *AMČR-PAS Základní principy používání a návod pro spolupracovníky.* Zenodo. doi:[10.5281/zenodo.4114081](https://zenodo.org/doi/10.5281/zenodo.4114081){.external}.

:::

AMČR-PAS (*Portál amatérských spolupracovníků a evidence samostatných nálezů*) byl vytvořen pro podporu součinnosti dobrovolných
spolupracovníků a [oprávněných organizací](/slovnik/index.qmd#oprávněná-archeologická-organizace) při provádění archeologických
výzkumů metodou povrchové prospekce, včetně využití detektorů kovů.
Úkolem AMČR-PAS je vytvořit podmínky pro transparentnost, formalizaci a
zároveň usnadnění této spolupráce při současném respektování platných
zákonných norem ČR.

::: {.callout-important}

## Odkazy

Modul AMČR-PAS naleznete po přihlášení na [https://amcr.aiscr.cz/](https://amcr.aiscr.cz/){.external}.  
Webovou stránku AMČR-PAS pak zde [https://amcr-info.aiscr.cz/pas](https://amcr-info.aiscr.cz/pas){.external}.

:::


## Záznam ze školení

Záznam z periodického školení *Portálu amatérských spolupracovníků a evidence samostatných nálezů Archeologické mapy ČR* pro širokou veřejnost, které se konalo dne 4. 12. 2024. Prezentace je dostupná [zde](https://doi.org/10.5281/zenodo.14277133){.external}.

{{< video https://youtu.be/vtNeLAm1XLQ?si=lsYhovTNwFn-bYIp >}}


## Postup ve zkratce

- [ ] V [Mapě archeologických organizací](https://oao.aiscr.cz/){.external} najdu organizaci, která působí v mém okolí nebo na území, které mne zajímá.
- [ ] Kontaktuji archeologa*žku dané organizace a domluvím se na principech spolupráce.
- [ ] Registruji se v [AMČR](https://amcr.aiscr.cz/accounts/register/){.external}.
- [ ] Projdu proškolením od archeologa*žky, s organizací uzavřu dohodu o spolupráci.
- [ ] V modulu [Samostatné nálezy](https://amcr.aiscr.cz/pas/spoluprace/vyber?sort=organizace_vedouci&sort=spolupracovnik){.external} navážu s archeologem*žkou spolupráci. 
- [ ] Archeolog*žka mi sdělí, pod které čísla projektů mohu zapisovat nálezy.
- [ ] Primárně v terénu, ale případně i zpětně z domu v AMČR zapisuji nálezy.
- [ ] Dbám na kvalitní fotografie nálezů (včetně fotografie kontextu nálezu), viz [Fotografická dokumentace nálezů](foto.qmd).
- [ ] Nálezy předám archeologovi*žce.



## Principy spolupráce

Modul AMČR-PAS je založen na spolupráci amatérských
badatelů s archeology z organizací s oprávněním provádět archeologický
výzkum. Prvním krokem je tedy nalézt v regionu, kde chcete svoji
badatelskou činnost provozovat, organizaci s oprávněním provádět
archeologický výzkum, kde bude archeolog takové spolupráci nakloněn a
ochoten Vaši amatérskou badatelskou činnost zaštítit. Pokud dojde ke
shodě na vzájemné spolupráci, vstupuje do celého procesu modul
AMČR-PAS, který usnadní a zformalizuje většinu kroků
amatérského výzkumu.

::: {.callout-tip}

Organizace oprávněné provádět archeologické výzkumy lze vyhledávat v aplikaci [Mapa archeologických organizací](https://oao.aiscr.cz/){.external}.

:::

Vyhledávání archeologických nálezů pomocí detektoru kovů je jednou z
metod archeologického výzkumu. Archeologický výzkum může být prováděn
výhradně organizací k tomu oprávněnou a na území, které je vymezeno
platnou dohodou dané organizace s AV ČR. Každý výzkum musí
být registrován v *Archeologické mapě České republiky*
(AMČR) ve formě projektu, který má svého vedoucího, který
je pracovníkem dané oprávněné organizace.

Veškeré archeologické nálezy a jejich nálezové okolnosti musí být
evidovány. V ideálním případě by základní evidence měla proběhnout přímo
v místě nálezu. V případě technických překážek (nedostupné internetové
připojení, spolupracovník není vybaven chytrým telefonem apod.) by mělo
k evidenci nálezu dojít bez zbytečných odkladů po návratu z terénu.
Jelikož archeologické nálezy jsou učiněné v režimu archeologického
výzkumu, je vyloučeno požadovat výplatu odměny podle § 23 památkového
zákona.

Nutným předpokladem navázání spolupráce s oprávněnou organizací je účast
na školení, jehož obsahem by měly být právní podmínky celého systému,
metodika práce v terénu, dokumentace nálezů a způsob užívání
AMČR-PAS.

::: {.column-margin}
[![](figs/desatero.png)](https://amcr-info.aiscr.cz/downloads/Zodpovedne_hledani.pdf)
:::

Zásady zodpovědného hledání s detektory kovů jsou popsány v následujícím [videu](https://youtu.be/nZxX4ObyG4Y?si=eS6wUNunVFGtJWH9){.external} a [dokumentu {{< bi file-earmark-arrow-down >}}](https://amcr-info.aiscr.cz/downloads/Zodpovedne_hledani.pdf).

{{< video https://youtu.be/nZxX4ObyG4Y?si=eS6wUNunVFGtJWH9 >}}


## Modul AMČR-PAS

### Registrace a přihlášení


Pro přihlášení do [aplikace](https://amcr.aiscr.cz/){.external} slouží emailová adresa a heslo. 
Nutná je předchozí [registrace](https://amcr.aiscr.cz/accounts/register/){.external}.

Povinnými položkami pro registraci jsou:

-   jméno;
-   příjmení;
-   platná emailová adresa;
-   organizace -- pro veřejnost obvykle `[amatérský spolupracovník]`.

Na uvedený email je automaticky odeslána ověřovací zpráva s odkazem pro potvrzení registrace. Po potvrzení je účet aktivován správcem systému.
Aktivace účtů obvykle probíhá v běžné pracovní době.

Více viz sekce [Uživatelské účty](/zakladni-info/ucty.qmd).


### Úvodní obrazovka

Modul AMČR-PAS je jednou ze součástí [Archeologického informačního systému ČR (AIS ČR)](https://www.aiscr.cz/){.external}, resp.
[Archeologické mapy ČR (AMČR)](https://amcr-info.aiscr.cz/){.external}.
Samotný modul AMČR-PAS se skládá z několika karet:

![](figs/pas-b-main.png){fig-align="center" width="60%"}

- **Spolupráce**: správa spolupráce s archeology;
- **Zapsat**: zápis nového nálezu;
- **Vybrat**: výběr mých nálezů dle zadaných kritérií;
- **Moje záznamy**: výčet nálezů, které jsem zaevidoval.


### Spolupráce

:::: {.columns}

::: {.column width="40%"}
![](figs/pas-b-spoluprace.png){fig-align="center" width="80%"}
:::

::: {.column width="60%"}
Na kartě `Spolupráce` je nutné nejprve požádat archeologa o spolupráci.
Tím vznikne vazba mezi archeologem a Vámi, jakožto spolupracovníkem. Pro
navázání spolupráce je nutné znát email daného archeologa pod kterým je
registrován v systému AMČR.

Po potvrzení spolupráce archeolog vytvoří `Projekt`, pod kterým budou
Vaše nálezy evidovány. Pro další postup je nutné, aby Vám archeolog
sdělil číslo projektu, pod kterým budete své nálezy evidovat.
:::

::::

### Zapsat

Karta `Zapsat` slouží k zápisu samotných nálezů. Ten je možný jak přímo
v terénu (aplikace spuštěná přímo v prohlížeči v mobilním telefonu), tak
zpětně. V terénu doporučujeme provést následující kroky:

1.  zaměřit polohu nálezu,
2.  zapsat hloubku nálezu,
3.  do pole `Poznámka / bližší popis` uvést údaje o kontextu nálezu.

Pro prvotní zápis nového nálezu musím ze seznamu vybrat relevantní číslo projektu (jedná se o jediný údaj
bezpodmínečně nutný pro první uložení nálezu do systému).

![](figs/pas-b-zapsat){fig-align="center" width="90%"}

Po uložení nálezu do systému je pro nález vygenerován unikátní identifikátor odvozený od čísla souvisejícího projektu a nález je ve stavu `Rozepsaný`, viz časová osa stavů v záhlaví záznamu.

![](figs/pas-b-rozepsany){fig-align="center" width="90%"}

Detaly nálezu mohu upravit po kliknutí na ikonu tužky (`Upravit`) v záhlaví karty dané sekce.
Je nutné zadat následující údaje:

1.  Identifikuji nálezce (tlačítko `+` slouží k přidání chybějícího
    jména do hesláře). Pokud nechci své jméno u nálezu zveřejnit, lze
    zvolit `anonym`.
2.  Z kalendáře vyberu datum nálezu.
3.  Specifikuji nálezové okolnosti a hloubku nálezu.
4.  Určím přesnou lokalizaci místa nálezu. Místo nálezu mohu určit několika způsoby:
    - Ručním zápisem geografických souřadnic. Akceptovány jsou souřadnice:
        - WGS-84 uváděné v decimálních stupních, např. `50.0903260, 14.4090983`
        - S-JTSK uváděné v záporných hodnotách v metrech, např. `-597268, -1161521`.
    - V případě práce v terénu s telefonem vybaveným GPS lokalizací pomocí tlačítka `Současná poloha` {{< bi geo-alt >}}. Pro tuto funkci je nutné povolit v prohlížeči přístup k polohovým údajům zařízení, které používáte.
    - Přiblížením v mapě a vybráním přesného bodu kliknutím na mapový podklad.
5.  Přidám detailní popis lokalizace, např. formou parc. č., pomístního
    názvu (název trati, ulice, polohy aj.). Prosím dodržte následující
    formát zápisu: *Poloha, (parc. č.)*

::: {.callout-tip}

Již po prvním uložení změn ve formuláři dojde k přidělení identifikátoru
nálezu, který je viditelný v horní části obrazovky. Pod tímto
ID bude nález navždy evidován a je vhodné jej využívat
např. při označování nálezů v sáčcích atp.

:::


#### Popis nálezu

V části `Popis nálezu` lze specifikovat dataci nálezu, typ předmětu atd.
Vyplnění této části je částečně povinné (období, nález a materiál),
informace však reviduje a doplní archeolog v další fázi zpracování.


#### Přidání fotografie

Klíčovým krokem po uložení celého záznamu je přiložit
fotodokumentaci nálezové situace a předmětu, ideálně i s měřítkem.
Akceptovány jsou fotografie ve formátu JPG, PNG, TIFF do maximální
velikosti 100 MB. Není tedy třeba fotky komprimovat nebo zmenšovat.
Pokud si nejste jistí, jak předměty správně dokumentovat, postupujte dle našeho [tutoriálu pro fotografickou dokumentaci nálezů](foto.qmd).
Nahrané fotografie přechází do vlastnictví správce a nadále jsou chráněny licencí [Creative Commons Attribution Non-commercial 4.0 Int. (CC BY-NC 4.0)](https://creativecommons.org/licenses/by-nc/4.0/){.external}.

Fotografie musí splňovat archeologický dokumentační standard. Tím rozumějme kolmé a šikmé snímky předmětu tak, aby zachycovaly celkovou podobu předmětu. Je rovněž vhodné připojit i fotografie nálezových kontextů. Fotografie dokumentující předmět před nahráním ořízněte a natočte tak, aby osy měřítka a předmětu kopírovaly svislou a vodorovnou rovinu osy fotografie. 

Fotografie lze přiložit pomocí tlačítka `Nahrát soubory` v horní liště karty pro sekci `Fotografie`.

![](figs/pas-b-foto.png){fig-align="center" width="90%"}


#### Odeslání záznamu

Po vyplnění všech povinných údajů (pole označená žlutým ohraničením) a nahrání fotografie je
možné záznam odeslat *archeologovi* pomocí tlačítka `Odeslat`. 
V tuto chvíli se nález odešle archeologovi, se kterým máte navázánu spolupráci
a pod jehož číslem projektu byl nález zapsán.

![](figs/pas-b-odeslat.png){fig-align="center" width="32%"}

Ve chvíli, kdy dojde k osobní schůzce s daným archeologem a jsou mu
předány nálezy, archeolog potvrdí jejich převzetí, případně opraví
informace o dataci, typu předmětu atd. Také určí, jak veřejně budou
informace o daném nálezu přístupné (např. v případě vzácných nálezů či
ohrožené lokality se může rozhodnout informace o poloze nálezu
nezpřístupnit).


### Moje zázany a Vybrat

Karta `Moje záznamy` nabízí výpis veškerých vašich nálezů. 
Toho využijete při uložení rozpracovaného záznamu v terénu s myšlenkou jeho
dokončení, např. přidání detailnější fotky aj., později.

Karta `Vybrat` pak nabízí multikriteriální vyhledávání ve vašich a všech archivovaných
nálezech.


## Nález v Digitálním archivu AMČR

![](figs/pas-digiarchiv1.png){fig-align="center" width="80%"}

Po odeslání záznamu nálezu jej potvrdí osoba pověřená archivací
detektorových nálezů na příslušném Archeologickém ústavu [av
čr]{.smallcaps}. Následně je záznam zveřejněn v **Digitálním archivu
AMČR** v kategorii [Samostatné nálezy](https://digiarchiv.aiscr.cz/results?entity=samostatny_nalez){.external}. Zde
jsou zveřejněny všechny archivované nálezy evidované v modulu
AMČR-PAS, jejich lokalizace však může být z důvodu ochrany
archeologického dědictví zobecněna na okres, v němž byl daný nález
evidován.

![](figs/pas-digiarchiv2.png){fig-align="center" width="80%"}
