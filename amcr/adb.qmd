---
title: Návod k zápisu Archeologických dokumentačních bodů (ADB) v rámci Pražské památkové rezervace
# subtitle: 
author:
  - name: Ondřej Švejcar
  - name: Tomáš Pavloň
    orcid: 0009-0007-4387-6976
date: 2024-07-31
---

::: {.callout-note}

Více o ADB se dozvíte na portálu [Praha archeologická](https://praha.aiscr.cz/){.external}.

:::

Popis archeologických dokumentačních bodů ([ADB](/slovnik/index.qmd#madb)) se řídí metodikou dostupnou [zde](https://praha.aiscr.cz/files/databaze-madb.pdf){.external}.
Ke každému ADB jsou připojeny popisné údaje, které jej blíže specifikují.
Popis zahrnuje adresní údaje, identifikaci parcelním číslem a interní identifikátor organizace, která výzkum prováděla.
Dále je udán autor a rok odborného popisu, druh zásahu a jeho podnět.
Součást popisu ADB představují též výškové informace v podobě výškových bodů (VB; v systému Balt po vyrovnání – Bpv), konkrétně niveleta podloží, základních stratigraficko-chronologických celků a současného povrchu.


## Použití DJ typu sonda a vyznačení PIAN

Pro zápis ADB v AMČR je nutné používat [dokumentační jednotky](/slovnik/index.qmd#dokumentační-jednotky) (*DJ*) typu **Sonda**.
Označení **Sonda** je v tomto případě třeba brát jako arbitrární, které se vymezuje oproti použití *DJ* typů **Celek/Část akce**.
Sonda v tomto případě může znamenat jak skutečnou jednotlivou sondu, tak i např. skupiny sond či řezů atp. (srov. [heslář](/o-systemu/heslare.qmd#sondy-madb) v poli *Typ sondy*), které je vhodné popisovat jako jeden celek.
Tomu pak odpovídá i vyznačení [PIAN](/slovnik/index.qmd#pian) v mapovém okně.
Popis ADB je pouze nadstavbou standardního zápisu, a proto se ke každé *DJ* připojují zachycené [komponenty](/slovnik/index.qmd#komponenty), které mohou mít vliv na celkové rozdělení výzkumu do jednotlivých *DJ*.


## Zápis ADB v rámci AMČR

Pro zápis ADB v systému AMČR je třeba volit jako typ dokumentační jednotky možnost `Sonda`, ke které je po vytvoření PIAN možné připojovat ADB.
Zápis ADB se aktivuje kliknutím na tlačítko `ADB vytvořit`.

![Nastavení dokumentační jednotky pro možnost zápisu ADB](figs/adb1.jpg)

Kliknutím na ADB vytvořit se zpřístupní karta sekce pro jeho popis. 
Povinná pole jsou označena hvězdičkou, stejně jako v jiných částech AMČR

![Karta sekce pro zápis ADB](figs/adb2.jpg)

Po vyplnění popisných údajů je třeba záznam uložit (tlačítko `Uložit změny`), aby se zobrazila nabídka pro zápis výškových bodů.
Podle zachycené situace je možné připojit odpovídající počet výškových bodů.

![Připojení výškových bodů k ADB](figs/adb3.jpg)


## Příklady dobré praxe

### Oddělené sondy

Jako první příklad si uvedeme dvě oddělené sondy dokumentované při výstavbě inženýrských sítí.
Pro každou ze sond byla vytvořena vlastní dokumentační jednotka typu sonda a v rámci jejího popisu byly zaznamenány také informace o ADB.
Zápis v AMČR a vyznačení v mapě v tomto případě zobrazují následující obrázky.

![Příklad zápisu v AMČR pro situaci dvou zkoumaných sond v mapovém okně s připojenými ADB](figs/adb4.jpg)

![Detail zápisu výškových bodů u jedné ze sond](figs/adb5.jpg)


### Síť sond

Výzkum v rámci uzavřené parcely se sítí sond v interiéru domu a na dvoře domu.
V rámci tohoto výzkumy byla ve sklepě domu a na jeho dvoře položena pravidelná síť sond, ve které probíhal výzkum.
Vzhledem ke stejnému charakteru situace, která byla zachycena v sondách na dvoře není třeba zadávat do AMČR všechny dílčí sondy odděleně, ale je možné je zadat jako jedinou *DJ* typu **Sonda** (pokud to odpovídá charakteru nálezové situace).
Stejně tak bychom zadali jako jednu *DJ* typu **Sonda** i všechny sondy ve sklepě domu, pokud by tomu charakter nálezové situace odpovídal.
Zápis v AMČR a vyznačení PIAN pak zobrazují následující obrázky.

![Příklad zápisu skupiny sond v mapovém okně s připojenými ADB](figs/adb6.jpg)

![Detail zápisu výškových bodů u jedné ze sond](figs/adb7.jpg)
