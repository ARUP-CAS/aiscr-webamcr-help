---
title: "Zápis ADB"
subtitle: "Návod k zápisu Archeologických dokumentačních bodů (ADB) v rámci Pražské památkové rezervace"
---

## Popis archeologického dokumentačního bodu

Popis archeologických dokumentačních bodů ([ADB](pojmy.qmd#madb)) se řídí metodikou dostupnou [zde](http://www.praha-archeologicka.cz/files/databaze-madb.pdf){.external}.
Ke každému ADB jsou připojeny popisné údaje, které jej blíže specifikují.
Popis zahrnuje adresní údaje, identifikaci parcelním číslem a interní identifikátor organizace, která výzkum prováděla.
Dále je udán autor a rok odborného popisu, druh zásahu a jeho podnět.
Součást popisu ADB představují též výškové informace v podobě výškových bodů (VB; v systému Balt po vyrovnání – Bpv), konkrétně niveleta podloží, základních stratigraficko-chronologických celků a současného povrchu.

## Použití DJ typu sonda a vyznačení PIAN

Pro zápis ADB v AMČR je nutné používat [dokumentační jednotky](pojmy.qmd#dokumentační-jednotky) (*DJ*) typu **Sonda**.
Označení **Sonda** je v tomto případě třeba brát jako arbitrární, které se vymezuje oproti použití *DJ* typů **Celek/Část akce**.
Sonda v tomto případě může znamenat jak skutečnou jednotlivou sondu, tak i např. skupiny sond či řezů atp. (srov. [heslář](heslare.qmd#sondy-madb) v poli *Typ sondy*), které je vhodné popisovat jako jeden celek.
Tomu pak odpovídá i vyznačení [PIAN](pojmy.qmd#pian) v mapovém okně.
Popis ADB je pouze nadstavbou standardního zápisu, a proto se ke každé *DJ* připojují zachycené [komponenty](pojmy.qmd#komponenty), které mohou mít vliv na celkové rozdělení výzkumu do jednotlivých *DJ*.

## Zápis ADB v rámci AMČR

Pro zápis ADB v systému AMČR je třeba volit jako typ dokumentační jednotky možnost **Sonda**, ke které je po vytvoření PIAN možné připojovat ADB.
Zápis ADB se aktivuje zaškrtávacím políčkem *Zobrazit popis ADB* (@fig-adb-init).

<!-- ![Nastavení dokumentační jednotky pro možnost zápisu ADB](){#fig-adb-init} -->

Zaškrtnutím políčka *Zobrazit popis ADB* se zpřístupní pole pro jeho popis.
Povinná pole jsou podbarvena stejně jako v jiných částech AMČR (@fig-adb-pole).

<!-- ![Aktivovaná pole pro zápis ADB](){#fig-adb-pole} -->

Po vyplnění popisných údajů je třeba záznam uložit, aby se zobrazila nabídka pro zápis výškových bodů, které lze k vytvořenému ADB připojovat pomocí tlačítka *Přidat* (@fig-adb-bod).

<!-- ![Připojení výškového bodu k ADB](){#fig-adb-bod} -->

Podle zachycené situace je možné připojit odpovídající počet výškových bodů (@fig-adb-uroven).

<!-- ![Připojené výškové body se zaznamenanými úrovněmi](){#fig-adb-uroven} -->

## Příklady dobré praxe

### Oddělené sondy

Jako první příklad si uvedeme dvě oddělené sondy dokumentované při výstavbě inženýrských sítí.
Pro každou ze sond byla vytvořena vlastní dokumentační jednotka typu sonda a v rámci jejího popisu byly zaznamenány také informace o ADB.
Zápis v AMČR a vyznačení v mapě v tomto případě zobrazují @fig-adb-sonda1 a @fig-adb-sonda2.

<!-- ![Příklad zápisu v AMČR pro situaci dvou zkoumaných sond s připojenými ADB](){#fig-adb-sonda1} -->

<!-- ![Vyznačení obou sond v mapovém okně AMČR](){#fig-adb-sonda2} -->

### Síť sond

Výzkum v rámci uzavřené parcely se sítí sond v interiéru domu a na dvoře domu.
V rámci tohoto výzkumy byla ve sklepě domu a na jeho dvoře položena pravidelná síť sond, ve které probíhal výzkum.
Vzhledem ke stejnému charakteru situace, která byla zachycena v sondách na dvoře není třeba zadávat do AMČR všechny dílčí sondy odděleně, ale je možné je zadat jako jedinou *DJ* typu **Sonda** (pokud to odpovídá charakteru nálezové situace).
Stejně tak bychom zadali jako jednu *DJ* typu **Sonda** i všechny sondy ve sklepě domu, pokud by tomu charakter nálezové situace odpovídal.
Zápis v AMČR a vyznačení PIAN pak zobrazují @fig-adb-sit1 a @fig-adb-sit2.

<!-- ![Příklad zápisu skupiny sond s připojenými ADB](){#fig-adb-sit1} -->

<!-- ![Vyznačení PIAN pro dvě skupiny sond v mapovém okně AMČR](){#fig-adb-sit2} -->
