---
title: Správa akcí
date: 2024-07-29
---

[Archeologické akce](/slovnik/index.qmd#akce) v rámci AMČR dělíme na **projektové** a **samostatné**. 
Správa projektových akcí probíhá v rámci projektů, ke kterým jsou tyto akce připojeny. 
Správa samostatných akcí pak v modulu `Samostatné akce`.
Obsah a rozložení formulářů jsou u obou typů akcí téměř totožné a liší se pouze v několika specifických ohledech (u samostatné akce chybí odkaz na nadřazený projekt, je třeba samostatně vybrat katastr v poli `Hlavní katastr`, protože se sem nemůže propsat z lokalizace projektu apod.)

::: {.callout-tip}

## *Akce* a *Samostatná akce*

- Jako `Akce` označujeme archeologické akce, které jsou součástí `Projektu`, který je jejich nadřazenou evidenční jednotkou sloužící k administraci procesu archeologického výzkumu.
- `Samostatné akce` jsou akce, u kterých evidence administrativních informací (kontakt na investora apod.) zaznamenaných prostřednictvím `Projektu` nedává smysl. Jde tedy primárně o způsob retrospektivního zápisu akcí.
- Jako `Samostatné akce` doporučujeme zapisovat **akce starší 5 let**, to je doba, po které jsme stejně nuceni část administrativních údajů (osobní údaje apod.) ze systému odstranit.

:::


## Videonávod

Videonávod ukazuje celý proces, který se týká správy projektů a akcí od zápisu projektu po jeho uzavření. 
*Video nemá zvuk.*

Pro modul Archeologické akce jsou relevantní především následující části videa:

- [Zápis projektové akce](https://youtu.be/eJ_H6Tonj9Y?si=aeZmuTLFFbhqYaRp&t=386){.external}, 
- [Zápis dokumentační jednotky a tvorba PIAN](https://youtu.be/eJ_H6Tonj9Y?si=vMDrI8yy9IyAefA-&t=532){.external}, 
- [Zápis komponenty a nálezu](https://youtu.be/eJ_H6Tonj9Y?si=Ytbf87xemk41Xhvh&t=714){.external}, 
- [Připojení dokumentu](https://youtu.be/eJ_H6Tonj9Y?si=Wtj6JSRXHYKNRjqS&t=857){.external}, a 
- [Odeslání akce a uzavření projektu](https://youtu.be/eJ_H6Tonj9Y?si=i_pKW4XM4M4-fOhl&t=1007){.external}.

{{< video https://youtu.be/eJ_H6Tonj9Y?si=zyCa4qXBjETU_jkJ  start="386" >}}


## Návod 

### Vytvoření akce

Akce vytváříme především jako součásti jednotlivých [projektů](projekty.qmd#archeologické-akce) v sekci `Archeologické akce` detailu daného projektu.
Projektové akce je možné vkládat ke konkrétnímu projektu nejprve ve stavu *zahájen v terénu*.
Od té doby je možné k projektu připojit/zapsat akci a do akce zapisovat informace a připojovat k ní dokumenty. 
Dokud probíhá editace záznamu, je tato akce ve stavu *zapsaná* až do okamžiku, kdy je odeslána ke kontrole a archivaci. 

![](figs/akce-nova.png){width="90%" fig-align="center"}

Detail akce zobrazuje v záhlaví její identifikátor spolu s odkazem k návratu na nadřazený projekt, jde-li o projektovou akci, sekci `Detail záznamu`, sekci `Dokumentační jednotky`, mapové okno, sekci `Dokumenty` a sekci `Externí zdroje`.


### Dokumentační jednotky

V sekci `Dokumentační jednotky` lze podle charakteru akce připojovat tomu odpovídající [dokumentační jednotky](/slovnik/index.qmd#dokumentační-jednotky) (DJ).
Přidáváme je v sekci `Dokumentační jednotky` pomocí ikony `+` (`Přidat dokumentační jednotku`).
Po kliknutí na ikonu `+` se níže otevře sekce `Nová dokumentační jednotka`, kde lze přidat novou DJ.
Po uložení přibyde DJ do seznamu dokumentačních jednotek a v liště dané sekce se otevře možnost přidávat podřazené prvky, především [PIANy](/slovnik/index.qmd#pian) a [komponenty](/slovnik/index.qmd#komponenty).
Jak správně zapisovat DJ popisuje následující [tutoriál](dj.qmd).

::: {.callout-tip}

## Typy dokumentačních jednotek

Dokumentační jednotky dělíme na dvě základní skupiny. 
První z nich je tvořena DJ typu **Celek akce**. 
Pokud je u takové akce třeba vyčlenit i další dokumentační jednotky, jsou tyto vždy typu **Část akce**. 
Druhou skupinou tvoří DJ typu **Sonda**, kdy jsou všechny DJ akce stejného typu. 
Označení *sonda* je v tomto případě třeba brát jako arbitrární, které se vymezuje oproti použití DJ typů *celek*/*část akce* a kombinace obou skupin v rámci jedné akce tedy není možná. 
Užití určitého typu DJ vyjadřuje její hierarchický vztah k dalším DJ v rámci jedné akce, kdy *části akce* jsou podřazeny *celku akce*, kdežto *sondy*, bez ohledu na jejich počet nebo prostorovou velikost, jsou souřadné.

:::

![](figs/akce-dj.png){width="90%" fig-align="center"}

V seznamu dokumentačních jednotek lze pomocí ikony terčíku vlevo od dokumentační jednotky určit, zda je k ní připojený PIAN a zda jde o potvrzený či nepotvrzený PIAN.
Šedý přeškrtnutý terčík symbolizuje, že dokumentační jednotka nemá připojený PIAN, červený, že PIAN není potvrzený a černý, že je PIAN potvrzený.

![](figs/akce-dj-terc.png){width="12%" fig-align="center"}

::: {.callout-tip}

## Archeologické dokumentační body (ADB)

Zvláštní součástí dokumentační jednotky může být tzv. archeologický dokumentační bod (ADB), který je součástí DJ v rámci **Pražské památkové rezervace**. 
Pro zápis ADB je třeba použít DJ typu *Sonda*. 
Popis ADB se řídí metodikou dostupnou na portálu [Praha archeologická](https://praha.aiscr.cz/files/databaze-madb.pdf){.external}, případně [tutoriálem pro zápis ADB v AMČR](adb.qmd). 
Ke každému ADB jsou připojeny popisné údaje, které jej blíže specifikují. 
Popis zahrnuje adresní údaje, identifikaci parcelním číslem a interní identifikátor organizace, která výzkum prováděla. 
Dále je udán autor a rok odborného popisu, druh zásahu a jeho podnět. 
Součást popisu ADB představují též výškové informace v podobě výškových bodů (VB, v systému Balt po vyrovnání – Bpv), konkrétně niveleta podloží, základních stratigraficko-chronologických celků a současného povrchu.

:::


### PIAN

Ke každé dokumentační jednotce lze připojit právě jeden [PIAN](/slovnik/index.qmd#pian). 
PIAN lze k dokumentační jednotce přidat několika způsoby:

- vytvořit nový nakreslením v mapě ([návod k mapovému prostředí](mapa.qmd));
- importem geometrie z CSV ([návod k vytvoření importního souboru CSV](pian-import.qmd));
- připojit existující PIAN z mapy;
- připojit existující PIAN pomocí identifikátoru.

Při vytváření nového PIAN v mapovém okně vytváříme jeho geometrii podle charakteru dokumentační jednotky, ke které PIAN připojujeme. 
Volíme mezi bodovou, liniovou a polygonální geometrií PIAN. 
V případě liniových a polygonálních geometrií PIAN se jejich hrany nesmí křížit, tj. geometrie musí být validní (probíhá automatická kontrola).
Pro vytvořený PIAN vybíráme v sekci `Nový PIAN` jeho přesnost z možností na jednotky, desítky či stovky metrů. 
PIAN je možné po jeho vytvoření zpětně editovat (přidávat, odstraňovat, přesouvat lomové body), a to až do jeho potvrzení při archivaci dané akce.

Při připojování existujícího PIANu z mapy se obdobně v dané sekci v poli `PIAN` zobrazí identifikátor vybraného PIANu.
Při připojování existujícího PIANu podle ID se pak z pole `PIAN` stane rozbalovací nabídka, kde lze požadovaný PIAN podle identifikátoru vyhledat.
Připojujeme-li již existující PIAN, musí tento svým typem, rozsahem a přesností odpovídá dokumentační jednotce, ke které ho chceme připojit.

Import PIANu z CSV souboru je detailně popsán v [samostatném textu](pian-import.qmd). 

![](figs/akce-pian.png){width="90%" fig-align="center"}


### Komponenty a nálezy

K dokumentačním jednotkám, které jsou pozitivní, je třeba připojit jednu či více archeologických komponent. 
Pro každou z komponent definujeme její chronologické zařazení, typ areálu a druh aktivity.
Komponeny přidáváme v sekci `Nová komponenta`, po uložení přidané komponenty se pak rozbalí nabídka pro přidání nálezů.
Ke každé komponentě lze v sekci `Přidat nálezy` připojit základní typy objektů a předmětů (nemovitých a movitých artefaktů), které tuto komponentu charakterizují.

![](figs/akce-dj-full.png){width="90%" fig-align="center"}


### Dokumenty 

Ke každé archeologické akci je možné připojovat [dokumenty](/slovnik/index.qmd#dokumenty), které s ní souvisejí. 
Typicky se jedná o dokumenty typu [nálezová zpráva](/slovnik/index.qmd#nálezová-zpráva) či [hlášení/ZAA](/slovnik/index.qmd#zpráva-o-archeologické-akci-zaa), ale na výběr jsou i další typy dokumentů.
Správa dokumentů je popsána v [samostatném návodu](dokumenty.qmd).

![](figs/akce-dok.png){width="90%" fig-align="center"}

### Externí zdroje 

K archeologické akci je v relevantních případech možné připojit také [externí zdroj](/slovnik/index.qmd#externí-zdroje-bibliografie) informací, např. publikovanou literaturu atp., viz návod ke správě [externích zdrojů](externi.qmd).

![](figs/akce-ext.png){width="90%" fig-align="center"}


### Odeslání akce 

V okamžiku, kdy jsou všechny odborné informace a související dokumenty prostřednictvím aplikace AMČR podány, uživatel může akci odeslat ke kontrole. 
Pokud se jedná o jedinou akci u projektu, musí rovněž uzavřít i celý projekt. 
Alternativním postupem je nejprve uzavření projektu, které automaticky uzavře i všechny připojené projektové akce.

![](figs/akce-odeslat.png){width="28%" fig-align="center"}


## Správa samostatných akcí

Samostatné akce jsou akce, které **nevyžadovaly terénní zásah**, a tedy ani založení projektu. 
Tyto akce může do AMČR zapisovat každý registrovaný uživatel a jejich správa probíhá v modulu `Samostatné akce`. 
Mezi samostatné akce lze zapsat také zpětně akce, které proběhly **před rokem 2007** (spuštění registru terénních zásahů), byť by svým charakterem patřily mezi projekty.
Formulář pro zápis samostatné akce a pravidla zápisu jsou stejná, jako v případě akcí projektových, pouze tyto akce nejsou připojeny k žádnému projektu. 
Vzhledem k možnému zápisu starších akcí, u kterých nemusí již být všechny informace v dostatečné přesnosti, je však u samostatných akcí přípustné specifikovat datum jejich realizace ve volnější podobě (např. před rokem 1960) a stejně tak i vymezení PIAN je zde povoleno s přesností až na stovky metrů. 

::: {.callout-note}

## Odlišnosti samostatných akcí od akcí projektových

- Hlavní katastr je třeba zapsat manuálně, není děděn z projektu, kde byl vybrán bodem v mapě.
- Dokud akce není odeslána, je jí přiřazen dočasný identifikátor s předřazeným písmenem `X`.
- U projektových akcí je identifikátor akce odvozen od identifikátoru projektu, u samostatných akcí nikoliv.

:::

![](figs/akce-sam.png){width="60%" fig-align="center"}
