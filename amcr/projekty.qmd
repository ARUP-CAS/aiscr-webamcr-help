---
title: Správa projektů
# subtitle: 
date: 2025-08-27
# date: 2024-07-29
---

::: {.callout-important}

## Metodické doporučení pro administraci projektů

V sekci [Metodiky](/metodika/index.qmd) najdete [Metodické doporučení pro administraci projektů v AMČR](/metodika/administrace-proj.qmd), které celý proces dává do kontextu [zákona č. 20/1987 Sb., o státní památkové péči](https://www.zakonyprolidi.cz/cs/1987-20){.external}.

:::

**Projekt** je základní evidenční jednotkou terénní činnosti badatelského nebo záchranného rázu, více viz [slovník pojmů](/slovnik/index.qmd#projekty). 
Jejich správa probíhá v AMČR v modulu [Projekty](https://amcr.aiscr.cz/projekt/){.external}, který se zobrazuje jen uživatelům s úrovní oprávnění [archeolog](/o-systemu/role.qmd) a vyšší. 
Zde je možné projekty zapisovat a k již existujícím projektům doplňovat informace a posouvat je jednotlivými procesními stavy.
Správu projektů mohou provádět pouze uživatelé s oprávněním [archeolog](/o-systemu/role.qmd), tedy registrovaní archeologové z [oprávněných organizací](/slovnik/index.qmd#oprávněná-archeologická-organizace).

::: {.callout-tip}

## Kdy zapisovat *Projekt* a kdy *Samostatnou akci*?

`Projekty` představují *administrativní* část záznamu o archeologické akci. 
**Vytváření projektů pro akce starší 5 let je tedy nadbytečné**. 
Zvažte prosím, zda je skutečně nutné projekty pro takové akce zpětně vytvářet.

Pro retrospektivní zápis akcí (starších 5 let) doporučujeme zápis v modulu `Samostatné akce` kde odpadá nutnost vyplňovat administrativní metadata.
Při retrospektivním zápisu akcí mladších 5 let zvažte, zda je relevantní vyplňovat skutečné kontaktní údaje na oznamovatele, zejména jeho e-mail. Po zápisu systém automaticky rozesílá potvrzení o zapsání projektu a zpětně mohou takové e-maily u oznamovatele vyvolat zmatek. V případech, kdy již není žádoucí, aby oznamovatel takový e-mail z AMČR dostal, doporučujeme pole proškrtnout (-).

:::

## Videonávod

Videonávod ukazuje celý proces, který se týká správy projektů a akcí od zápisu projektu po jeho uzavření.
*Video nemá zvuk.*

{{< video https://youtu.be/eJ_H6Tonj9Y?si=zyCa4qXBjETU_jkJ >}}


## Klíčové procesní stavy projektů

Konkrétní procesní stav každého projektu, spolu s datem, kdy ke změně v daném stavu došlo, je viditelný v záhlaví detailu projektu.
Po kliknutí na časovou osu s bublinami procesních stavů se zobrazí detail historie daného projektu.

![](figs/proj-stavy.png)

### Zápis projektu

Projekt jako záznam v AMČR je zakládán zpravidla v okamžiku, kdy je některému z archeologických ústavů AV ČR či jiné oprávněné organizaci v intencích památkového či stavebního zákona oznámeno, že má dojít k terénnímu zásahu, který vyžaduje archeologický terénní zásah, nebo že již přímo došlo k porušení archeologických terénů. 
V této fázi je definován zejména osobou investora nebo oznamovatele, územním vymezením (slovním, administrativním a lokalizací v mapě), základní slovní charakteristikou předpokládaného terénního zásahu a předpokládaným zahájením terénních prací. 
V této fázi není tento tzv. **Zapsaný projekt** ještě přidělen žádné [oprávněné organizaci](/slovnik/index.qmd#oprávněná-archeologická-organizace) k provedení archeologického výzkumu a je tedy všem uživatelům s oprávněním *archeolog* přístupný k prohlédnutí, ale i k registraci pro provedení archeologického terénního výzkumu. 
Zvláštním typem projektu je projekt **badatelský**, který je vyvolán cíleným vědeckým záměrem, a nikoliv plánovaným terénním zásahem třetí strany. 
Druhým zvláštním typem projektu je projekt typu **průzkum**, který je opět vyvolán cíleným vědeckým záměrem a zpravidla jej definuje plánovaná dlouhodobost nebo velký územní rozsah, ale metodologicky jde o archeologický výzkum nedestruktivní nebo málo destruktivní, tedy s minimálním zásahem do terénu.

::: {.callout-important}

## Badatelské výzkumy a projekty typu průzkum

- Pokyny pro **badatelské výzkumy** najdete [zde](/metodika/badatelske-vyzkumy.qmd).
- Pokyny pro **projekty typu průzkum** viz sekce k [AMČR-PAS](amcr-pas/archeolog.qmd).

:::


### Přihlášení projektu 

V okamžiku, kdy oprávněná organizace uzavře dohodu s investorem o provedení archeologického výzkumu, může její pověřený pracovník projekt přihlásit, tj. provést změnu jeho stavu na tzv. **přihlášený projekt**. 
Tímto krokem se příslušná oprávněná organizace stává správcem záznamu a doplňuje k němu další údaje v rámci vlastního projektu i v rámci k němu připojené projektové akce (údaje o odpovědných pracovnících, má možnost k záznamu připojit soubory, jako např. odborný záměr výzkumu, relevantní části stavební dokumentace či dohodu s investorem apod.)
V případě badatelských projektů se postupuje obdobným způsobem, z logiky věci však odpadá identifikace investora a naopak zde přibývá dokumentace nezbytná pro povolení badatelského výzkumu autoritami na poli archeologické památkové péče.
Po přihlášení projektu je jeho editace možná pouze pro příslušnou oprávněnou organizaci, případně pro administrátory systému. 
Pro přihlášení projektu je třeba vyplnit povinné informace, konkrétně odpovědnou osobu přihlašované organizace a úroveň památkové ochrany území, na kterém je projekt lokalizován.


### Zahájení terénu

U projektů, u kterých dojde k zahájení terénní činnosti zaznamená pracovník oprávněné organizace neprodleně datum zahájení a převede tak projekt do stavu **zahájen v terénu**, ve kterém zůstává až do ukončení terénních prací. 
Tento krok je zároveň podle *Dohody o využívání AMČR* považován za splnění povinnosti oprávněné archeologické organizace oznámit zahájení archeologické akce archeologickým ústavům AV ČR.


### Ukončení terénu

Po ukončení terénní části projektu zaznamená odpovědný pracovník oprávněné organizace opět toto datum do systému a převede tak projekt do stavu **ukončen v terénu**. 
Ukončením terénních prací začíná v AMČR běžet systémová lhůta pro podání informací o výsledcích výzkumu, která trvá 3 roky.


### Správa akcí

Terénní část archeologického výzkumu se realizuje formou archeologických akcí (v rámci projektu zpravidla jedné, ale může jich být i více), o nichž je po ukončení terénní části nutno ve smluvené lhůtě podat nálezovou zprávu doplněnou o základní strukturovaný popis terénního výzkumu ([Zprávu o archeologické akci](/slovnik/index.qmd#zpráva-o-archeologické-akci-ZAA)). 


### Uzavření projektu

V okamžiku, kdy jsou všechny odborné informace a související dokumenty prostřednictvím aplikace AMČR podány, uživatel projekt uzavře. 
Pracovníci ARÚP či ARÚB pak provedou věcnou i formální kontrolu předložených informací a dokumentů, na jejímž základě mohou hlášení o akci, nálezovou zprávu či celý záznam o projektu vrátit k dopracování, nebo prohlásí projekt a záznamy o jeho odborných výsledcích – archeologických akcích, za archivovaný projekt a archivované akce. 
Poté dochází k jejich zveřejnění v systému AMČR pro další uživatele.


### Navržení ke zrušení

Některé ze zapsaných či přihlášených projektů nemusí být realizovány, neboť stavebník může od realizace projektu odstoupit či změní jeho parametry tak, že archeologický zásah nadále není zapotřebí nebo z jiného důvodu není terénní výzkum proveden. 
V tom případě může každá oprávněná organizace navrhnout, s patřičným odůvodněním, zapsaný či přihlášený projekt ke zrušení, které provede příslušný administrátor z ARÚP či ARÚB. 
Stejným způsobem může oprávněná organizace upozornit na změnu provádějící oprávněné organizace u konkrétního projektu.


## Návod 

Modul [Projekty](https://amcr.aiscr.cz/projekt/){.external} nabízí sadu karet, které vedou k výběru projektů v patřičných procesních stavech. 

![](figs/proj-karty.png){width="90%" fig-align="center"}


### Zapsat

Karta umožňuje zápis nového projektu. 
Katastrální území projektu (pole `Hlavní katastr*`) je vyplněno dle lokalizace projektu v mapě (pomocí bodu).
Po zápisu projektu se zobrazí detailní náhled na projekt a projektu je přidělen unikátní identifikátor.
Dále je možné projekt navrhnout ke zrušení, přihlásit apod.

![](figs/proj-zapsat.png){width="90%" fig-align="center"}


### Přihlásit

Karta `Přihlásit` nabízí výběr všech projektů, které jsou pouze ve stavu **zapsaný** a jsou tedy volné pro přihlášení.
Projekt přihlásíme v horní liště vpravo pomocí tlačítka `Přihlásit`.

![](figs/proj-prihlasit1.png){width="40%" fig-align="center"}

Posuny mezi jednotlivými stavy probíhají ve vyskakovacích oknech, kde pro postup do dalšího procesního stavu (tedy přihlášení projektu) musíme vyplnit pole podbarvená žlutě.  

![](figs/proj-prihlasit2.png){width="80%" fig-align="center"}


### Zahájit terén

Karta `Zahájit terén` nabízí výběr všech projektů, které jsou ve stavu **přihlášený** (a byly přihlášeny mojí organizací) a je u nich možné zahájit terénní části projektu.
Projekt zahájíme opět tlačítkem `Zahájit terén`.

![](figs/proj-zahajit1.png){width="50%" fig-align="center"}

Pro zahájení terénu je potřeba zadat datum zahájení terénních prací pomocí kalendáře.

![](figs/proj-zahajit2.png){width="80%" fig-align="center"}


### Ukončit terén

Karta `Ukončit terén` nabízí výběr všech projektů mé organizace, které jsou ve stavu z*ahájen v terénu* a je u nich možné ukončit terénní části projektu.
Projekt ukončíme obdobně jako v předchozím případě kliknutím na tlačítko `Ukončit terén` a zadáním data konce terénních prací výběrem z kalendáře.

![](figs/proj-ukoncit.png){width="50%" fig-align="center"}


### Spravovat akce

Karta `Spravovat akce` nabízí výběr všech projektů mé organizace, které jsou ve stavu *zahájen v terénu* nebo *ukončen v terénu* a je u nich třeba doplnit informace o archeologické akci.

Akci přidáme na kartě konkrétního projektu v sekci `Archeologické akce` pomocí ikony `+` vpravo (`Vložit další akci`).

![](figs/proj-akce.png){width="90%" fig-align="center"}

Jak **spravovat archeologické akce** je popsáno v návodu [**Správa akcí**](akce.qmd).


### Uzavřít

Karta `Uzavřít` nabízí výběr všech projektů mé organizace, které mají doplněné informace o archeologické akci a je možné je uzavřít.
Pro úspěšné uzavření musí mít projekt připojenou alespoň jednu dostatečně vyplněnou archeologickou akci. 

![](figs/proj-uzavrit.png){width="50%" fig-align="center"}

Po uzavření projektu jej lze navrhnout k archivaci.
Pro řádnou archivaci musí mít projekt archivované všechny připojené archeologické akce.

![](figs/proj-archivovat.png){width="50%" fig-align="center"}


### Naše projekty

Karta `Naše projekty` slouží k výběru všech projektů, které jsou přihlášeny pod moji oprávněnou organizaci ve všech procesních stavech.


### Vybrat

Zde lze filtrovat projekty podle velkého množství volitelných parametrů, bez ohledu na jednotlivé procesní stavy nebo oprávněné organizace, které je mají přihlášeny.
Projekty se pak zobrazují v tabulce, u které lze nastavit zobrazené sloupce a data stáhnout v několika formátech, viz obecný návod k chování [aplikačního rozhraní](gui.qmd#výběr-a-filtrace-záznamů).

![](./figs/proj-vybrat.png){width="90%" fig-align="center"}

<!-- ### Archivovat

Tento přednastavený filtr je dostupný pouze archivářům a správcům systému pro výběr projektů, které jsou již uzavřené a jsou tak připraveny ke kontrole před archivací. 


### Zrušit

Tento přednastavený filtr je dostupný pouze archivářům a správcům systému pro výběr projektů, které jsou navrženy ke zrušení. -->
