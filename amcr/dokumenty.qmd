---
title: Správa dokumentů
---

::: {.callout-note}

K prohlížení dokumentů uložených v AMČR slouží primárně služba [Digitální archiv AMČR](https://digiarchiv.aiscr.cz/){.external}.

:::

Modul [Dokumenty](https://amcr.aiscr.cz/dokument/){.external} slouží pro správu dokumentů, které jsou v systému uloženy (mimo dokumentů v [Knihovně 3D](knihovna3d.qmd)).
[Dokumenty](/slovnik/index.qmd#dokumenty) do AMČR nejčastěji připojujeme jako součásti projektových akcí, tedy nálezové zprávy apod., většina operací s dokumenty tedy probíhá v rámci správy projektů, resp. akcí, či na ně přímo navazuje. 


## Videonávod

Videonávod ukazuje celý proces, který se týká správy projektů a akcí od zápisu projektu po jeho uzavření. 
*Video nemá zvuk.*

Pro modul `Dokumenty` je relevantní především část [Připojení dokumentu](https://youtu.be/eJ_H6Tonj9Y?si=Wtj6JSRXHYKNRjqS&t=857){.external}.

{{< video https://youtu.be/eJ_H6Tonj9Y?si=zyCa4qXBjETU_jkJ  start="857" >}}


## Návod 
 
### Správa záznamů

Správa všech dokumentů (mimo záznamů v [Knihovně 3D](knihovna3d.qmd)) v AMČR probíhá v modulu `Dokumenty`. 
Zde je možné přidávat nové záznamy či prohlížet a editovat záznamy již existující.
Přímo z modulu je možné také stahovat dokumenty na lokální úložiště, ale primárně pro tuto aktivitu doporučujeme použít aplikaci [Digitální archiv AMČR](https://digiarchiv.aiscr.cz/){.external}.

![](figs/dok01.png){width="60%" fig-align="center"}

 
### Zápis dokumentu

Při volbě karty `Zapsat` v modulu `Dokumenty` je jako první potřeba vybrat na vyskakovacím okně region, ke kterému se dokument váže (Čechy -- v identifikátoru prefix `C`, Morava a Slezsko -- v identifikátoru pak prefix `M`). 

![](figs/dok02.png){width="72%" fig-align="center"}

Zápisem v modulu `Dokumenty` vzniká záznam, který obsahuje informace o vloženém dokumentu. 
Dokud je dokument ve stavu *zapsaný*, je mu přidělen pouze dočasný identifikátor začínající prefixem `X`. 
Do zápisu dokumentu lze vstoupit buď přímo přes modul `Dokumenty` a kartu `Zapsat`, nebo je tato možnost přístupná i při připojování dokumentů k jiným typům záznamů (např. v modulech `Projekty`, `Samostatné akce` nebo `Lokality`).
 
![](figs/dok03.png){width="90%" fig-align="center"} 


#### Popis dokumentu

Po vytvoření dokumentu v je možné vyplnit jeho metadatový popis. 
Ten obsahuje informace o dokumentu. 
Při zápisu je potřeba vyplnit povinné údaje označené hvězdičkou (`*`) a při posunu do dalších stavů je třeba doplnit pole žlutě zvýrazněná, stejně jako ve zbytku aplikace.
 
 
### Připojení souboru

Ke každému záznamu o dokumentu lze připojit jeden či více souborů, které tvoří obsah dokumentu v sekci `Soubory` pomocí tlačítka `Nahrát soubory` v liště sekce vpravo nahoře.
U nahrávaných souborů probíhá kontrola, zda obsahově identický soubor v úložišti již neexistuje, případná chybová hláška může uživatele varovat, že omylem připojuje totožný soubor. 
Připojit stejný soubor k více záznamům ale nemusí být vždy nutně špatně, takže jde pouze o upozornění, ale aplikace v tom uživateli nezabrání.

Náhled připojeného souboru se pak zobrazí na stránce detailu celého souboru, kde jsou i základní akce, které lze se souborem provést, jako nahrazení, smazání apod. 

![](figs/dok04.png){width="90%" fig-align="center"}


### Části dokumentu

Ke každému záznamu o dokumentu je možné připojit i jeho části, které umožňují k dokumentu připojit komponentu, akci, lokalitu či projekt podle toho, k čemu se dokument vztahuje. 
V případě, že je k dokumentu přiřazována komponenta, která v systému nevystupuje jako samostatný druh záznamu, je možné k ní, stejně jako např. u komponent u archeologických akcí, připojovat objekty a předměty, které komponentu charakterizují.


### Vyhledávání

Podobně jako v jiných modulech i zde je možné vyhledávat pomocí přednastavených filtrů. 
Stejně jako např. u samostatných akcí mají i dokumenty pouze třístupňové schéma procesních stavů a přednastavené volby jsou zde tedy k dispozici pro varianty výběru podle vlastníka záznamu.
