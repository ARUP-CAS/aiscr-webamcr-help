---
title: "Návod pro spolupracovníky"
description: "Základní principy spolupráce a pokyny pro používání AMČR-PAS amatérskými spolupracovníky."
author:
  - name: Petr Pajdla
    orcid: 0000-0001-7050-9572
  - name: David Novák
    orcid: 0000-0001-6592-6291
  - name: Jan Mařík
    orcid: 0009-0007-7398-9365
  - name: Balázs Komoróczy
    orcid: 0000-0002-0576-7230
  - name: Olga Lečbychová
    orcid: 0000-0001-5123-1261
  - name: Tomáš Chlup
    orcid: 0000-0003-3179-992X
  - name: Róbert Antal
date: 2021-03-18
date-format: D. M. YYYY
doi: 10.5281/zenodo.8141634
# image: ../../figs/thumb_pin.png
---

::: {.callout-note}

Původně zveřejněno jako...

:::

## Úvod

AMČR-PAS (Portál amatérských spolupracovníků a evidence
samostatných nálezů) byl vytvořen pro podporu součinnosti dobrovolných
spolupracovníků a oprávněných organizací při provádění archeologických
výzkumů metodou povrchové prospekce, včetně využití detektorů kovů.
Úkolem AMČR-PAS je vytvořit podmínky pro formalizaci a
zároveň usnadnění této spolupráce při současném respektování platných
zákonných norem [čr]{.smallcaps}.

**Modul AMČR-PAS** naleznete po přihlášení na
<https://amcr.aiscr.cz/>.\
**Webovou stránku [amčr--pas]{.smallcaps}** pak zde
<http://www.archeologickamapa.cz/pas>.

## Principy spolupráce

Modul AMČR-PAS je založen na spolupráci amatérských
badatelů s archeology z organizací s oprávněním provádět archeologický
výzkum. Prvním krokem je tedy nalézt v regionu, kde chcete svoji
badatelskou činnost provozovat, organizaci s oprávněním provádět
archeologický výzkum, kde bude archeolog takové spolupráci nakloněn a
ochoten Vaši amatérskou badatelskou činnost zaštítit. Pokud dojde ke
shodě na vzájemné spolupráci, vstupuje do celého procesu modul
AMČR-PAS, který usnadní a zformalizuje většinu kroků
amatérského výzkumu.

Vyhledávání archeologických nálezů pomocí detektoru kovů je jednou z
metod archeologického výzkumu. Archeologický výzkum může být prováděn
výhradně organizací k tomu oprávnenou a na území, které je vymezeno
platnou dohodou dané organizace s [av čr]{.smallcaps}. Každý výzkum musí
být registrován v Archeologické mapě České republiky
(AMČR) ve formě projektu, který má svého vedoucího, který
je pracovníkem dané oprávněné organizace.

Veškeré archeologické nálezy a jejich nálezové okolnosti musí být
evidovány. V ideálním případě by základní evidence měla proběhnout přímo
v místě nálezu. V případě technických překážek (nedostupné internetové
připojení, spolupracovník není vybaven chytrým telefonem apod.) by mělo
k evidenci nálezu dojít bez zbytečných odkladů po návratu z terénu.
Jelikož archeologické nálezy jsou učiněné v režimu archeologického
výzkumu, je vyloučeno požadovat výplatu odměny podle § 23 památkového
zákona.

Nutným předpokladem navázání spolupráce s oprávněnou organizací je účast
na školení, jehož obsahem by měly být právní podmínky celého systému,
metodika práce v terénu, dokumentace nálezů a způsob užívání
AMČR-PAS.

## Modul AMČR-PAS

### Registrace a přihlášení

:::: {.columns}

::: {.column width="40%"}
![Dialog pro přihlášení](figs/pas-login.png){#fig-pas-login width="80%"}
:::

::: {.column width="60%"}
Pro přihlášení do [aplikace](https://amcr.aiscr.cz/){.external} slouží emailová
adresa a heslo. Nutná je předchozí [registrace](https://backend.aiscr.cz/registrace/0/){.external}.

Povinnými položkami pro registraci jsou:

-   jméno
-   příjmení
-   platná emailová adresa
-   organizace -- pro veřejnost obvykle `[amatérský spolupracovník]`

Na uvedený email je automaticky odeslána ověřovací zpráva s odkazem pro
potvrzení registrace. Po potvrzení je účet aktivován správcem systému.
Aktivace účtů obvykle probíhá v běžné pracovní době.
:::

::::

### Úvodní obrazovka

:::: {.columns}

::: {.column width="40%"}
![Výběr modulu AMČR](figs/pas-main.png){#fig-pas-main width="80%"}
:::

::: {.column width="60%"}
Modul AMČR-PAS je jednou ze součástí Archeologického
informačního systému [čr]{.smallcaps} ([ais cr]{.smallcaps}), resp.
Archeologické mapy [čr]{.smallcaps} (AMČR). Ve webové
aplikaci je v současnosti dostupný modul AMČR-PAS a
Knihovna 3D, která slouží pro evidenci 3D modelů a textur relevantních
pro archeologii.
:::

::::

Samotný modul AMČR-PAS se skládá z několika karet:

![Karty po přihlášení do AMČR-PAS](figs/pas-b_main.png){#fig-pas-karty width="80%"}

- **Zapsat**: Zápis nového nálezu;
- **Moje nálezy**: Výčet nálezů, které jsem zaevidoval;
- **Vybrat**: Výběr mých nálezů dle zadaných kritérií;
- **Spolupráce**: Správa spolupráce s archeology.

### Spolupráce

:::: {.columns}

::: {.column width="40%"}
![Žádost o spolupráci](figs/pas-b_spoluprace.png){#fig-pas-spoluprace width="80%"}
:::

::: {.column width="60%"}
Na kartě `Spolupráce` je nutné nejprve požádat archeologa o spolupráci.
Tím vznikne vazba mezi archeologem a Vámi, jakožto spolupracovníkem. Pro
navázání spolupráce je nutné znát email daného archeologa pod kterým je
registrován v systému AMČR.

Po potvrzení spolupráce archeolog vytvoří `Projekt`, pod kterým budou
Vaše nálezy evidovány. Pro další postup je nutné, aby Vám archeolog
sdělil číslo projektu, pod kterým budete své nálezy evidovat.
:::

::::

### Zapsat

Karta `Zapsat` slouží k zápisu samotných nálezů. Ten je možný jak přímo
v terénu (aplikace spuštěná přímo v prohlížeči v mobilním telefonu), tak
zpětně. V terénu doporučujeme provést následující kroky:

1.  zaměřit polohu nálezu,
2.  zapsat hloubku nálezu,
3.  do pole `Poznámka` uvést údaje o kontextu nálezu.

#### Nálezové okolnosti

První sekcí, kterou je nutné vyplnit jsou `Nálezové okolnosti`. Zde je
nutné vybrat projekt, v rámci kterého byl učiněn nález.

1.  Vyberu ze seznamu relevantní číslo projektu (jedná se o jediný údaj
    bezpodmínečně nutný pro první uložení nálezu do systému).
2.  Přidám detailní popis lokalizace, např. formou parc. č., pomístního
    názvu (název trati, ulice, polohy aj.). Prosím dodržte následující
    formát zápisu: *Poloha, (parc. č.)*
1.  Identifikuji nálezce (tlačítko `+` slouží k přidání chybějícího
    jména do hesláře). Pokud nechci své jméno u nálezu zveřejnit, lze
    zvolit `anonym, anonym`.
2.  Vyplním datum nálezu.
3.  Specifikuji nálezové okolnosti a hloubku nálezu.

:::: {.columns}

::: {.column width="50%"}
![Zapsat nález](figs/pas-b_zapsat_nalez.png){#fig-pas-nalez width="80%"}
:::

::: {.column width="50%"}
Po prvním uložení změn ve formuláři dojde k přidělení identifikátoru
nálezu, který je viditelný v horní části obrazovky. Pod tímto
[ID]{.smallcaps} bude nález navždy evidován a je vhodné jej využívat
např. při označování nálezů.
:::

::::

#### Lokalizace nálezu

:::: {.columns}

::: {.column width="50%"}
![Mapové okno](figs/pas-b_zapsat_mapa.png){#fig-pas-mapa width="80%"}
:::

::: {.column width="50%"}
Mapové okno slouží k přesné lokalizaci nálezu. Lze přepínat mezi různými
mapovými podklady. Místo nálezu mohu určit několika způsoby.

- Ručním zápisem geografických souřadnic. Akceptovány jsou souřadnice:

    - [wgs-84]{.smallcaps} uváděné v decimálních stupních, např. `50.0903260, 14.4090983`
    - [s-jtsk]{.smallcaps} uváděné v záporných hodnotách v metrech, např. `-597268, -1161521`.

- V případě práce v terénu s telefonem vybaveným GPS lokalizací pomocí tlačítka `Současná poloha` {{< fa map-marker-alt >}}. Pro tuto funkci je nutné povolit v prohlížeči přístup k polohovým údajům zařízení, které používáte.
- Přiblížením v mapě a vybráním přesného bodu kliknutím na mapový podklad.
:::

::::

#### Nález

:::: {.columns}

::: {.column width="50%"}
![Okno nálezu](figs/pas-b_zapsat_nalez_detail.png){#fig-pas-detail width="80%"}
:::

::: {.column width="50%"}
V sekci `Nález` lze specifikovat dataci nálezu, typ předmětu atd.
Vyplnění této části je částečně povinné (období, nález a materiál),
informace však reviduje a doplní archeolog v další fázi zpracování.
:::

::::

#### Uložení

:::: {.columns}

::: {.column width="50%"}
![Uložit](figs/pas-b_zapsat_uloz.png){#fig-pas-uloz width="80%"}
:::

::: {.column width="50%"}
Již po vyplnění vazby na projekt lze rozepsaný nález kdykoliv uložit.
:::

::::

#### Nahrání fotografie

:::: {.columns}

::: {.column width="50%"}
![Přidání fotografie](figs/pas-b_zapsat_foto.png){#fig-pas-foto width="80%"}
:::

::: {.column width="50%"}
Posledním klíčovým krokem po uložení celého záznamu je přiložit
fotodokumentaci nálezové situace a předmětu, ideálně i s měřítkem.
Akceptovány jsou fotografie ve formátu `JPG`, `PNG`, `TIFF` do maximální
velikosti 100 MB. Není tedy třeba fotky komprimovat nebo zmenšovat.
Pokud si nejste jistí, jak předměty správně dokumentovat, navštivte na
webu AMČR-PAS sekci `Návody`.
:::

::::

#### Odeslání záznamu

Po vyplnění všech povinných údajů (pole označená červeným vykřičníkem
{{< fa exclamation-circle >}}) a nahrání fotografie je
možné záznam odeslat *archeologovi* pomocí tlačítka `Odeslat`. Až v tuto
chvíli se nález zobrazí archeologovi, se kterým máte navázánu spolupráci
a pod jehož číslem projektu byl nález zapsán.

Ve chvíli, kdy dojde k osobní schůzce s daným archeologem a jsou mu
předány nálezy, archeolog potvrdí jejich převzetí, případně opraví
informace o dataci, typu předmětu atd. Také určí, jak veřejně budou
informace o daném nálezu přístupné (např. v případě vzácných nálezů či
ohrožené lokality se může rozhodnout informace o poloze nálezu
nezpřístupnit).

### Moje nálezy a Vybrat

![Moje nálezy](figs/pas-b_moje.png){#fig-pas-moje width="80%"}

Karta `Moje nálezy` nabízí výpis veškerých vašich nálezů. Toho využijete
právě při uložení rozpracovaného záznamu v terénu s myšlenkou jeho
dokončení, např. přidání detailnější fotky aj., později.

Karta `Vybrat` pak nabízí multikriteriální vyhledávání ve vašich
nálezech.

## Nález v Digitálním archivu AMČR

![Digitální archiv AMČR](figs/pas-digiarchiv1.png){#fig-pas-da1 width="80%"}

Po odeslání záznamu nálezu jej potvrdí osoba pověřená archivací
detektorových nálezů na příslušném Archeologickém ústavu [av
čr]{.smallcaps}. Následně je záznam zveřejněn v Digitálním archivu
AMČR v kategorii [Samostatné nálezy](https://digiarchiv.aiscr.cz/results?entity=samostatny_nalez){.external}. Zde
jsou zveřejněny všechny archivované nálezy evidované v modulu
AMČR-PAS, jejich lokalizace však může být z důvodu ochrany
archeologického dědictví zobecněna na okres, v němž byl daný nález
evidován.

![Samostatné nálezy v Digitálním archivu AMČR](figs/pas-digiarchiv2.png){#fig-pas-da2 width="80%"}
